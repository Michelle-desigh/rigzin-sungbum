[
    {
  "id": "instructions_001",
  "tibetanTitle": "༄༅། །ཡང་ཟབ་ཨུ་པ་དེ་ཤའི་སྐོར་ལས་འཕོ་བའི་ངག་འདོན་བདེ་ཆེན་ལམ་བཟང་བཞུགས་སོ། །",
  "chineseTitle": "極密口訣遷識法儀軌極樂妙道
",
  "author": "才旺諾布 造 貝瑪旺晴 譯",
  "category": "導引文",
  "tags": ["口訣", "遷識"], // 可選，如果沒有標籤，可以留空陣列 [] 或完全移除此行
  "ContentTibetan": "<p class=\"tibetan-text\">༈ ཧྲཱིཿ བདག་ལུས་འཛིན་མེད་སྣང་སྟོང་འོད་ཀྱི་ལུས༔ ཕྱི་ནི་འཕགས་མཆོག་སྤྱན་རས་གཟིགས་ཀྱི་སྐུ༔ དཀར་གསལ་ཞལ་གཅིག་མཛེས་འཛུམ་དྭངས་པའི་སྤྱན༔ ཕྱག་བཞི་དང་པོ་ཐལ་སྦྱར་འོག་མ་གཉིས༔ ཤེལ་འཕྲེང་པད་དཀར་འཛིན་བཅས་ཞི་བའི་ཚུལ༔ རིན་ཆེན་དབུ་རྒྱན་མགུལ་དཔུང་ཕྱག་ཞབས་བརྒྱན༔ དར་དཀར་གསེར་སྤྲས་སྐུ་ཡི་སྨད་གཡོགས་ཤིང་༔རི་དྭགས་ཨེ་ནྱའི་པགས་པས་ནུ་གཡོན་འགེབ༔ རྡོ་རྗེ་སྐྱིལ་ཀྲུང་འོད་ཟེར་བྱེ་བས་བལྟམས༔ དབུ་ཡི་གཙུག་ཏོར་རྩེ་མོར་པད་འདབ་བརྒྱད༔ དེ་སྟེང་རྩ་བའི་བླ་མ་པད་འབྱུང་དང་༔དབྱེར་མེད་སྣང་མཐའི་ཆ་ལུགས་སྤྲུལ་སྐུའི་ཆས༔ དབུ་ལ་གཙུག་ཏོར་ཞབས་ལ་འཁོར་ལོས་མཚན༔ ཆོས་གོས་གསུམ་གསོལ་མཉམ་བཞག་ལྷུང་བཟེད་བསྣམས༔ འཁོར་དུ་བརྒྱུད་པའི་བླ་མས་བསྐོར་བཞུགས་དམིགས༔ རང་ལུས་ནང་ནི་འོད་ཀྱི་གོང་བུ་མེ༔ སྟོང་གསལ་ཕྲུ་མ་ཕུས་བཏབ་ལྟ་བུའི་དབུས༔ ཚེ་གཏན་པད་མ་དམར་པོ་འདབ་བརྒྱད་པ༔ ཟེའུ་འབྲུ་དམར་སེང་སྟེང་དུ་ཉི་ཟླ་འཚེར༔ དེ་སྟེང་རང་སེམས་ཐིག་གེ་དངུལ་ཆུའི་མདོག༔ སྲན་ཙམ་ཕྲིག་ཕྲིག་གཡོ་བའི་རྣམ་པ་བཅས༔གསང་བ་དབུ་མའི་རང་བཞིན་དྭངས་གསལ་འདྲོངས༔ ཤེལ་གྱི་སྦུབ་ལྟར་མར་སྣེ་ཇེ་ཕྲ་ཟུམ༔ ཡར་སྣེ་ཇེ་སྦོམ་སྤྱི་བོར་པདྨའི་དབྱིབས༔ ཁ་གྱེས་དབུས་སུ་རང་སེམས་བརྟེན་རྟེན་གསལ༔ དེ་ངང་བླ་བརྒྱུད་གསོལ་བ་འདི་ལྟར་འདེབས༔ཨོཾ་ཨཱ༔ཧཱུྃ་ཧྲཱི༔ ཆོས་སྐུ་ཀུན་བཟང་ཡབ་ཡུམ་ལ་གསོལ་བ་འདེབས༔ ལོངས་སྐུ་འོད་དཔག་མེད་མགོན་ལ་གསོལ་བ་འདེབས༔ སྤྲུལ་སྐུ་སྤྱན་རས་གཟིགས་དབང་ལ་གསོལ་བ་འདེབས༔ རིག་འཛིན་པདྨ་འབྱུང་གནས་ལ་གསོལ་བ་འདེབས༔ མཁའ་འགྲོ་ཡེ་ཤེས་མཚོ་རྒྱལ་ལ་གསོལ་བ་འདེབས༔ གར་དབང་འཇའ་ཚོན་སྙིང་པོ་ལ་གསོལ་བ་འདེབས༔ སྒྲུབ་ཆེན་བཀྲ་ཤིས་འགྲོ་འདུལ་ལ་གསོལ་བ་འདེབས༔ རིག་འཛིན་བདུད་འདུལ་རྡོ་རྗེ་ལ་གསོལ་བ་འདེབས༔ གྲུབ་དབང་ཀློང་གསལ་སྙིང་པོ་ལ་གསོལ་བ་འདེབས༔ པདྨ་བདེ་ཆེན་གླིང་པ་ལ་གསོལ་བ་འདེབས༔ རྣལ་འབྱོར་ཚེ་དབང་ནོར་བུ་ལ་གསོལ་བ་འདེབས༔ སྔགས་སྟོན་འཕྲིན་ལས་བདུད་འཇོམས་ལ་གསོལ་བ་འདེབས༔ རིག་འཛིན་ལས་ཀྱི་རྡོ་རྗེ་ལ་གསོལ་བ་འདེབས༔ མཁས་དབང་བཤད་སྒྲུབ་ཉི་མ་ལ་གསོལ་བ་འདེབས༔ རིག་འཛིན་འཇིགས་མེད་རབ་བརྟན་ལ་གསོལ་བ་འདེབས༔ སྐལ་བཟང་ཀླུ་སྒྲུབ་རྒྱ་མཚོ་ལ་གསོལ་བ་འདེབས༔ དྲིན་ཆེན་རྩ་བའི་བླ་མ་ལ་གསོལ་བ་འདེབས༔ ཟབ་ལམ་འཕོ་བས་མཁའ་ལ་སྤྱོད་པ་དང་༔ འཆི་ཁ་མནར་སྤྱོད་སྡུག་བསྔལ་མི་འབྱུང་ཞིང་༔ རྣམ་ཤེས་དབུ་མ་ཚངས་པའི་སྒོར་ཐོན་ཏེ༔ བདེ་བ་ཅན་དུ་སྐྱེ་བར་བྱིན་གྱིས་རློབས༔ བདེ་བ་ཅན་དུ་སྐྱེ་བར་བྱིན་གྱིས་རློབས༔ བདེ་བ་ཅན་དུ་སྐྱེ་བར་བྱིན་གྱིས་རློབས༔ ཞེས་དང་། ཧྲཱིཿ ཧྲཱིཿ ཧྲཱིཿ ཕཊ་བརྗོད་ཚེ་ན་རང་སེམས་ཐིག་ལེ་དེ༔ རྒྱང་གི་ཡར་འཕོས་སྣང་མཐའི་ཞབས་ལ་རེག༔ ཧཱུྃ་བརྗོད་ཚེ་ན་ཐིག་ལེ་མར་བབ་ནས༔ སྔར་བཞིན་པད་དབུ་ཉི་ཟླའི་སྟེང་གནས་བསམ༔ ཐུན་མཐར་སྣང་མཐར་སྟོང་གསུམ་ཚེ་བཅུད་འདུས༔ སྣང་མཐའ་འོད་ཞུ་རང་ལུས་བདུད་རྩིས་ཁེངས༔ འཆི་མེད་གཞོམ་བྲལ་རྡོ་རྗེའི་སྐུར་གྱུར་བསམ༔ དེ་ངང་བཛྲ་གུ་རུ་བརྒྱ་རྩ་བཟླ༔ ཨོཾ་ཨཱ༔ཧཱུྃ་བཛྲ་གུ་རུ་པདྨ་སིདྡྷི་ཧཱུྃ་ཧྲཱི༔ དེས་ནི་ཚེ་བསྲིང་འཕོ་བའི་འགོ་འདོན་ཡིན༔ འཕོ་བའི་རྟགས་དང་འཆི་ཁའི་འཕོ་བ་ནི༔ ཞལ་ནས་ཤེས་ཤིང་འདི་ནི་ཡང་ཟབ་པོ༔ འཕོ་བའི་རྟགས་ནི། སྤྱི་བོ་ཟ་བ་དང་། བཀྲང་བ་དང་། ཁོལ་བ་དང་། གཡའ་བ་དང་། རྡོལ་བ། ཁྲག་དང་ཆུ་སེར་རྡོལ་བ་སོགས་བྱུང་ཞིང་། སེམས་ཕྱ་ཕྱོ་གཏད་མེད་ལྷང་ལྷང་བ་ཞིག་བྱུང་བ་སྟེ། དེ་ཙམ་ནས་དམིགས་པ་ཚོད་བཟུང་ངོ་། །དེ་ནས་གསོལ་འདེབས་ལ་བརྩོན། ཞེས་འཕོ་བའི་ངག་འདོན་གསལ་བ་འདི་ནི༔ ཕྱོགས་མེད་ཀྱི་སྤྲང་བན་ཚེ་དབང་ནོར་བུས་བྲག་གད་སེང་གེ་གནམ་རྫོང་དུ་ཡོས་ཟླའི་ཚེས་བཅུ་བདུན་ལ་སྦྱར་བ་དགེའོ༔\n段落之間請用<br><br>或者將每個原始段落用<p class=\"tibetan-text\">...</p>包裹起來。</p>",
  "ContentChinese": "<p class=\"chinese-text\">啥<br>自顯無執明空身，外相至聖觀世音，<br>白亮一面目清澈，四臂首對為合掌。<br>後二珠蓮寂靜相，寶冠手臂腳鐲飾，<br>白綢金蔥為下衣，左胸斜覆鹿皮肩。<br>雙足金剛明光燦，頂髻綻放八瓣蓮，<br>其上恩師蓮花生，無別彌陀化身相。<br>頂髻手足法輪相，三法衣定印持缽，<br>周繞傳承上師眾，自身體內光明脈。<br>空性通明豐滿相，意依紅色八瓣蓮，<br>橘紅蓮花日月明，其上自意水銀色。<br>恰似綠豆漂浮動，秘密中脈明而亮，<br>猶如晶管下漸密，上膨如蓮開於頂，<br>中能所依自意識。<br>觀想並祈請傳承上師眾：<br>嗡阿吽啥<br>祈請法身普賢王父母，祈請報身無量光怙主，<br>祈請化身觀世音菩薩，祈請持明蓮花生大士。<br>祈請空行母伊喜措嘉，祈請舞自在嘉村寧波，<br>祈請成就者扎西敦珠，祈請大持明敦都多傑。<br>祈請成就者龍薩寧波，祈請貝瑪德欽林巴尊，<br>祈請瑜伽士才旺諾布，祈請大咒師成利敦珠。<br>祈請大持明列吉多傑，祈請大學者夏智尼瑪，<br>祈請大持明吉美日滇 ，祈請噶桑羅珠蔣措師。<br>祈請大恩根本上師尊 ，深道遷識空行剎，<br>願臨終時無痛苦，意識由中脈衝出。<br>加持往生極樂剎，加持往生極樂剎，<br>加持往生極樂剎。<br>以及<br>啥啥啥<br>(結手印，靈魂至喉間、眉間、頂門) <br>誦呸自心魂識此明點 往上直出抵觸彌陀足<br>誦吽明點向下回降已 如前降於心中日月上<br>座末攝聚三千界壽粹<br>彌陀化光自身滿甘露，觀成無死離摧金剛身。<br>於此定中蓮師咒誦百八次<br>嗡阿吽 班雜 咕如 貝瑪 悉地 吽啥<br>此乃延壽遷識之念誦，遷識徵兆臨終遷識乃，需依口訣方知其甚深。<br>遷識徵兆乃：頂門發癢、腫脹、跳動、軟濕、破開，能出黃水或血，生起心如虛空，無所指向明朗覺受，緣取對境之範圍，爾後勤誦祈請文。<br>如是遷識口誦闡明乃，無方貧僧才旺諾布於獅子空宮巖山下，藏曆兔月十七日所撰，善哉！\n段落之間請用<br><br>或者將每個原始段落用<p class=\"chinese-text\">...</p>包裹起來。</p>",
  "status": "published", // 或者 "draft" (草稿狀態的文稿在閱讀模式下不可見)
  "meta": {
    "words": "N/A",
    "pages": "N/A",
    "readTime": "N/A",
    "preview": "N/A"
  },
  "createdAt": "2025-05-30T21:24:00Z", // 請替換為實際的創建時間 (ISO 8601 格式，例如 "2023-05-30T08:20:00Z")
  "updatedAt": "2025-05-30T21:24:00Z"  // 請替換為實際的更新時間 (同上)
}
]