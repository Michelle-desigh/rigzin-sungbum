སྒྲིག་པ་པོའི་གཏམ།
ཨོཾ་སྭ་སྟི། གསང་བདག་དཔའ་བོའི་ཐུགས་ཀྱི་ཉིན་བྱེད་ལས། །བརྟུལ་ཞུགས་འོད་སྣང་འགྱེད་པའི་ནག་པོ་བ། །མཁའ་བསྐྱོད་ནམ་མཁའི་སྙིང་པོའི་གར་བསྒྱུར་བའི། །ཚེ་དབང་ནོར་བུས་བདེན་པའི་ཤིས་པ་སྩོལ། །དེ་ཡང་ཀཿཐོག་རིག་འཛིན་ཆེན་པོ་ཞེས་འཕགས་ཡུལ་གྱི་གྲུབ་པའི་དབང་ཕྱུག་སྤྱོད་པའི་རྡོ་རྗེ་ནག་པོ་བ་དང་། །བོད་ཡུལ་དཔལ་ཆེན་གྲུབ་པ་ནམ་མཁའི་སྙིང་པོའི་ཡེ་ཤེས་སྒྱུ་མའི་རོལ་བ། སྐྱེས་མ་ཐག་ནས་སྔོན་གནས་རྗེས་དྲན་གྱིས་དགོངས་པ་ཀློང་རྡོལ་ནའང་བསྟན་པའི་མིག་ལྟོས་ལ་དགོངས་འཕགས་པའི་སྐྱེས་བུ་གནམ་གྱིས་ས་བཀབ་པ་ལྟ་བུ་མང་པོ་རྟག་སྦྱོར་དང་གུས་སྦྱོར་གྱིས་བསྟེན་ཏེ། འཕགས་བོད་གདམས་པའི་ཆུ་ཀློང་ཆེན་པོ་མཁས་པའི་ལས་གསུམ་གྱིས་འཛིན་སྐྱོང་སྤེལ་བའི་འཕྲིན་ལས་རྒྱ་མཚོའི་གོས་ཅན་ཡོངས་སུ་ཁྱབ་པ། བླ་དཔོན་མཁས་བཙུན་ཆེ་དགུའི་གཙུག་གི་རྒྱན་དུ་བསྟེན་ཀྱང་སྙེམས་པའི་རལ་བ་གནམ་ལ་མ་གཟེངས་པར་བྱ་བཏང་རྣལ་འབྱོར་གྱི་རྣམ་ཐར་བདག་གིར་བཞེས་ཏེ། བདོག་པའི་དངོས་པོ་ཅི་མཆིས་པ་རྟེན་གསུམ་བཞེངས་པ་དང་མཆོད་སྦྲིན་གྱིས་རྣམ་པར་དགེ་བའི་ས་བོན་སྨིན་པར་མཛད་པ། གཞན་དོན་གྱི་འཕྲིན་ལས་ཉལ་འགྲོའི་རྒྱུན་བཞིན་སྐད་ཅིག་ཀྱང་དལ་བ་མེད་པར་འབྲེལ་ཚད་རྣམ་པར་གྲོལ་བའི་ལམ་དུ་སྦྱོར་བའི་དགེ་མཚན་གྱི་རྦ་རླབས་གནམ་དུ་འཕྱོ་བ། དབེན་གསུམ་བསིལ་ཟེར་འཕྲོ་བའི་གནས་མཆོག་ཁག་ཏུ་སྒྲུབ་པའི་རྒྱལ་མཚན་བསྒྲེངས་ཏེ་ཚེ་གཅིག་ཟུང་འཇུག་གི་གོ་འཕང་མངོན་དུ་མཛད་པའི་སྐྱེས་བུ་ཆེན་པོ་དེ་ཉིད་ཀྱིས། གནས་དུས་རྟེན་འབྲེལ་ཕུན་སུམ་ཚོགས་ཤིང་འབྱུང་འགྱུར་མངོན་པར་གསལ་བའི་དགོས་པ་དང་རྒྱུ་མཚན་ཆེན་པོ་གཞིར་བཟུང་། དོན་ལ་སྟོན་པའི་བསྟན་བཅོས་བྱིན་རླབས་ཀྱི་གཟི་འོད་མཆོག་ཏུ་འབར་བ་དུ་མ་བསྟན་པའི་བཙས་སུ་བཞག་པ་དག་གདུལ་བྱའི་བསོད་ནམས་ཀྱི་ཞིང་དུ་བཀའ་བསྡུ་ཅི་ལྟར་མཛད་པའི་གཏམ་གྱི་སྦྱོར་བ་གླེང་པ་ལ་གཉིས། སྔོན་གྱི་ལོ་རྒྱུས་དང་། སྐབས་འདིར་སྒྲིག་ཚུལ་ལོ། །
དང་པོ། བྲག་དཀར་ཆོས་ཀྱི་དབང་ཕྱུག་གིས་མཛད་པའི་རྣམ་ཐར་དད་པའི་རོལ་མཚོ་ལས། མདོ་སྔགས་རིག་གནས་དང་བཅས་པ་ཐུགས་སུ་ཆུད་པས་གང་ལའང་ཆགས་ཐོགས་མེད་པའི་ངག་གི་དབང་ཕྱུག་ཆེན་པོར་གྱུར་ཏེ། བསྟན་བཅོས་བཀའ་རྩོམ་གྱི་རིམ་པའང་ཇི་སྙེད་ཅིག་ཡོད་པར་ངེས་ཀྱང་ཕལ་ཆེར་ཡིག་ཆར་མ་འཁོད་ཅིང་འགའ་ཞིག་སོ་སོའི་འདོད་ངོ་དེ་དང་དེར་བསྩལ་བ་རྣམས་ནི་ཁ་འཐོར་བས་ཕྱོགས་གཅིག་ཏུ་མ་འདུས་པར་སྣང་། ཞེས་པ་ལྟར། རིག་འཛིན་རྗེ་རྟག་འཛིན་ཅན་རྣམས་ཀྱི་ངོར་སྐུ་མྱ་ངན་ལས་འདས་ཤིང་ཐུགས་འོད་གསལ་དུ་མནལ་བའི་ཚུལ་བསྟན་མ་ཐག སྐུ་གདུང་སོ་སོའི་ཡུལ་དུ་གདན་འདྲེན་ཆེད། མངའ་རིས་ལ་དྭགས་རྒྱལ་པོ། གློ་བོ་སྟོད་སྨད་ཀྱི་རྒྱལ་པོ་མདོ་ཁམས་ཀྱི་སློབ་རིགས། ས་སྐྱོང་སྡེ་དགེའི་རྒྱལ་པོ། སྤོ་རོང་ས་སྐྱོང་དབང་ཕྱུག་རྡོ་རྗེ་སོགས་ཀྱིས་རྩོད་གླེང་ཡུན་རིང་པོར་བྱས་པའི་མཐར། འབྲུག་ཆེན་དང་། དཔའ་བོ་རིན་པོ་ཆེ་གཉིས་ཀྱིས་ཆོས་དང་མཐུན་པའི་གཏམ་གྱིས་རྒྱལ་རྔ་བརྡུང་བ་ན་ཐམས་ཅད་ཁ་གཅིག་མཐུན་འོག་བླ་མ་དང་མཆེད་གྲོགས་ཀྱི་དམ་ཚིག་ལ་དགོངས་སྐུ་གདུང་མང་ཡུལ་རི་བོ་དཔལ་འབར་རང་དུ་བཞུགས་སུ་གསོལ་ནའང་སྐུའི་ཉེར་སྤྱད་དང་། ཕྱག་དཔེ་སོགས་སོ་སོའི་ཕྱག་ཏུ་ཡོད་པ་དད་རྟེན་དུ་ཉར་བ་ལས་ཐམས་ཅད་གྲོས་བྱས་ཏེ་གཅིག་ཏུ་དྲིལ་བ་ཞིག་མ་བྱུང་ལ། ལྷག་པར་ཁམས་ཕྱོགས་དང་བལ་ཡུལ་དུ་བཞུགས་པ་རྣམས་ནི་གནས་ཀྱིས་བསྐལ་བས་ས་གནས་དེ་དང་དེའི་འགྲོ་བ་རྣམས་ཀྱི་བསོད་ནམས་ཀྱི་སྐལ་བར་ལྷག་པ་ལས་ཀུན་གྱི་སྤྱོད་ཡུལ་དུ་མ་གྱུར་བར་གསལ་ལོ། །
སྔ་རྗེས་ཅི་རིགས་པར་བསྟན་པའི་ཆག་སྒོ་མི་ཉུང་བ་བྱུང་ཡང་ཞལ་སློབ་ཆོས་རྒྱུན་དང་བཅས་པས་བསྟན་དང་འགྲོ་ལ་སྨན་པའི་ཐུགས་བསྐྱེད་ཀྱི་གོ་ཆ་བཙན་པོ་གཞོམ་དུ་མེད་པས་གསུང་རྩོམ་ཐོར་བུ་རྣམས་ཅི་ལྟར་བསྡུས་པའི་ཚུལ་ནི། དང་པོ། སྐུ་མྱ་ངན་ལས་འདས་མ་ཐག་པར་བཀའ་བརྒྱུད་ཀྱི་བསྟན་འཛིན་ཀུན་གྱི་དབུས་ན་ཉ་གང་ཟླ་བའི་འོད་སྣང་ལྟར་བཤད་སྒྲུབ་ལས་གསུམ་གྱི་མཛད་པ་མངོན་པར་འཕགས་པ། རིག་འཛིན་རྗེས་རྡོ་རྗེའི་ལུང་ལས་ཆོས་བདག་ལས་ཅན་གྱི་སྐྱེས་བུ་མཆོག་ཏུ་བསྔགས་པ་ལོ་རི་ཆོས་ཀྱི་རྒྱ་མཚོས་བཀའ་འབུམ་རྙེད་དོ་ཅོག་པོད་ཆེན་དྲུག་དུ་བསྡུས་ནས་ཕྱོགས་བསྒྲིགས་མཛད་ཅིང་དཀར་ཆག་ཡན་ལག་དྲུག་སྦྱར་བྱ་བ་མཛད།
གཉིས་པ། གྲྭ་འཇམ་གླིང་པ་སྔགས་འཆང་ཤེས་རབ་འབྱུང་གནས་ཀྱིས་འབད་རྩོལ་ཆེན་པོས་གསུང་རྩོམ་རིགས་ཇི་སྙེད་པ་རྣམས་ཕྱོགས་གཅིག་ཏུ་བསྡུས་ཏེ་སྡེ་ཚན་བཅུ་གཉིས་སུ་ཕྱེ་བ་ལ། ༡ རྣམ་ཐར་རྟོགས་བརྗོད་ཀྱི་སྐོར། ༢ ཞལ་གདམས་གསུང་མགུར་གྱི་སྐོར། ༣ དགོངས་གཏེར་གྱི་སྐོར། ༤ བླ་མའི་རྣལ་འབྱོར་གྱི་སྐོར། ༥ དབང་ཁྲིད་བརྒྱུད་པའི་བླ་མའི་གསོལ་འདེབས་ཀྱི་སྐོར། ༦ བསྟོད་ཚོགས་ཀྱི་སྐོར། ༧ ཁྲིད་ཡིག་ཉམས་ལེན་མན་ངག་གི་སྐོར། ༨ སྒྲུབ་ཐབས་དབང་དང་གཏོར་ཆོག་གི་སྐོར། ༩ ལོ་རྒྱུས་རྣམ་བཤད་ཀྱི་སྐོར། ༡༠ རིག་པའི་གནས་ཀྱི་སྐོར། ༡༡ ཆབ་ཤོག་གི་སྐོར། ༡༢ སྨོན་ལམ་བཟང་པོའི་སྐོར་ཏེ་གླེགས་བམ་ལྔ། རྣམ་ཐར་དད་པའི་རོལ་མཚོར། གླེགས་བམ་ལྔ་བོ་འདི་བཞིན་ལས་གཞན་དུ་བཀའ་ཡི་བསྡུ་བ་པོ་སུ་ཞིག་ཀྱང་མ་བྱུང་བར་མངོན། འདི་དག་ལས་ཕྱོགས་སུ་ཅུང་ཟད་འཕེལ་འདུག་ཅིང་གོང་སྨོས་ཀྱི་ཚིག་ལུང་ཀྱང་ཕལ་ཆེར་སྔགས་འཆང་འདི་ཉིད་ཀྱིས་ཐུགས་རྩོལ་ཆེན་པོས་གསན་ཐུབ་པར་གནང་བས་རྗེས་སུ་ཡི་རང་བའི་གནས་སུ་འཁུམས་མོད། དེང་སང་ནི་དད་ལྡན་སྐལ་བ་ཅན་རེ་འགའ་ཙམ་གྱི་སྤྱོད་ཡུལ་ལས་གཞན་དུ་ཚིག་ལུང་ལྟ་ཅི། དཔེ་དོན་གཉེར་ཙམ་ཡང་བྱེད་མི་དཀོན་པར་མཆིས་སོ། ། ཞེས་གསུང་བ་འདི་ཆོས་ལ་འཇུག་པའི་བསྐུལ་མ་བྱེད་པ་ལས་གཞན་དུ་ས་ཕྱོགས་དུ་མར་པར་མ་དང་བྲིས་མ་སོགས་དཔེ་རྒྱུན་སོགས་ད་ལྟ་ཡང་ཅུང་ཟད་སྣང་ན་ཁོང་བཞུགས་པའི་སྐབས་སུ་དེ་ལས་ཀྱང་སྨོས་ཅི་དགོས། བྲིས་མ་དེར་མ་འཁོད་པ། ད་ལྟ་རིན་ཆེན་གཏེར་མཛོད་དུ་བཞུགས་པའི་དཀོན་མཆོག་སྤྱི་འདུས་ཀྱི་ཁྲིད་ཡིག་རྣམ་གཉིས་དང་། རྩ་རླུང་རྫོགས་རིམ་ཁྲིད་ཡིག དགོངས་གཏེར་སྒྲོལ་མ་དམར་མོའི་སྐོར། བསམ་པ་ལྷུན་གྲུབ་ཀྱི་ཆོག་འགྲིག་སོགས་ཡོད། གྲྭ་འཇམ་གླིང་པའི་དཔེ་འདིར་མང་ཡུལ་སྐྱིད་གྲོང་དགེ་སློང་གི་ཕྱག་དཔེར་གྲགས་ཤིང་པོད་ལྔ་བོ་མ་ཉམས་པར་ད་ལྟ་རྒྱ་གར་དུ་བཞུགས། 
གསུམ་པ། གནས་ནང་དཔའ་བོ་རིན་པོ་ཆེ་དང་། བཀའ་བརྒྱུད་དྲིས་ལྷ་སྤྲུལ་བའི་སྐུ་རིན་པོ་ཆེས་དཀར་པོ་རྣམ་པར་འཕེལ་བའི་སླད་དུ་གསུང་འབུམ་ཐོར་བུ་པོ་དོང་དུ་ཤིང་པར་དུ་བསྐྲུན་པའི་དཔེ་ཆོ་གའི་སྐོར་དང་། རྫོགས་རིམ་རྩ་རློང་ཁྲིད་ཡིག སྨོན་ལམ་སོགས་འགའ་ཞིག་དེང་དུས་ཡང་མཐོང་རྒྱུ་མཆིས་མོད་པར་ཤིང་ནི་དུས་འགྱུར་གྱི་སྐབས་སུ་བྱིན་ཟའི་ཀློང་དུ་ཐིམ་པར་གྱུར་ཏོ། །འདིར་སྔ་མོར་འགའ་ཞིག་གིས་པོད་ཆེན་མདའ་ཚད་མ་བཞི་ཡོད་ཟེར་བ་དང་། འགའ་ཞིག་གིས་པོད་བརྒྱད་ཡོད་ཟེར་བ་སོགས་བཤད་སྲོལ་སྣ་ཚོགས་འདུག་མོད། ད་ལྟ་མིག་སྔར་མཐོང་བ་རྣམས་དཔེ་ཐུང་ཐིག་ཕྲེང་ལྔ་ཅན་ཞིག་ལས་མི་འདུག་པས་དཔེ་གཞན་ཡོད་མིན་མ་འཚལ་ལོ།།
བཞི་པ། ལ་དྭགས་རྒྱལ་སྲས་རིན་པོ་ཆེས་མང་ཡུལ་ཕྱོགས་ན་བཞུགས་པ་ཐམས་ཅད་པོད་བརྒྱད་དུ་དྲིལ་ཞིང་བཞེངས་པར་ཕྱིས་སུ་སྟག་ཚང་བླ་བྲང་དུ་བཞུགས་པས་སྟག་ཚང་བླ་དཔེར་གྲགས་པ་དེ་བྱུང་། འདི་སྤྱི་ལོ་༡༩༦༠ལོའི་བར་ཆ་ཚང་བར་བཞུགས་ནའང་བླ་ཆེན་དང་བདག་གཉེར་བ་དབང་ཆེན་དུ་མས་སྒེར་དབང་དུ་སྤྱད་པས་ཕྱེད་ཙམ་དམིགས་པ་མེད་པའི་དབྱིངས་སུ་རྒྱས་བཏབ་ཏེ་བལྟར་མི་མངོན་པར་བྱས་པ་དང་ལྷག་མ་པོད་བཞི་ཙམ་༡༩༨༢ལོར་དིལླིར་འོད་པར་དུ་བསྐྲུན། རྫོགས་ཆེན་ནམ་མཁའ་སུམ་སྤྲུགས། གཅོད་ཡུལ་ཧེ་རུ་ཀ་དགྱེས་པའི་གད་མོ། གསང་རྣམ་བག་ཆགས་ཡིད་ཀྱི་རང་གཟུགས་སོགས་གྲྭ་འཇམ་གླིང་པའི་དཔེ་ལ་མེད་པ་དུ་མ་བཞུགས། མ་དཔེ་དངོས་དང་སྐྱར་པར་བྱས་པ་དུམ་བུ་རེ་ནེེ་པ་ལ་དང་རྒྱ་གར། ནུབ་ཕྱོགས་རྒྱལ་ཁབ་སོགས་སུ་སྒེར་བ་ཁ་ཤས་ཀྱི་ལག་ཏུ་ཡོད་པ་མཐོང་ཐོས་ཀྱི་ཡུལ་དུ་གྱུར་ལ་ལྷག་པར་ལ་དྭགས་ཆིང་ཡིག་རྒྱས་པ་ཇར་མན་གྱི་བྷན་སློབ་གྲྭ་ཆེན་མོར་འཁྱམས་ནས་ཡོད་པ་རེ་ཞིག་ལག་ཏུ་སོན་དཀའ་བར་གྱུར།
ལྔ་པ། སྐུ་དངོས་བཞུགས་པའི་དུས་ན་སྲི་ཞུ་མི་ལྷོད་ཅིང་མྱ་ངན་ལས་འདའ་བའི་ཚེ་ནའང་དད་དམ་མཆོག་ཏུ་དགེ་བ་ལྷ་བཙུན་འགྱུར་མེད་ཆོས་འཛིན་ནམ་པདྨ་ཆོས་འཛིན་ཞེས་མི་དབང་ཕོ་ལ་བསོད་ནམས་སྟོབས་རྒྱས་ཀྱི་སྐུ་སྲིང་དུ་གྱུར་བའི་རང་བྱུང་གི་རྣལ་འབྱོར་མ་ཆེན་མོ་དེས་བླ་མའི་དགོངས་རྫོགས་ལ་དམིགས་ཏེ། གསུང་འབུམ་ཆ་ཚང་བ་བསྡུས་ཏེ་ཡི་གེར་བཀོད། རྙིང་མ་རྒྱུད་འབུམ་རིན་པོ་ཆེ་ཡང་དབུ་ལྡེབ་རྣམས་གསེར་བྲིས་ལ་དཀྱིལ་དུ་གུ་རུ་རིན་པོ་ཆེ་གཙོ་འཁོར་གསུམ། པོད་རེ་བཞིན་གཡས་སུ་རིག་འཛིན་ཚེ་དབང་ནོར་བུ་བཞུགས་སྟངས་དང་རྣམ་འགྱུར་སྣ་ཚོགས་པ་ལ་གཡོན་དུ་རྗེ་འབངས་ཉེར་ལྔ་རེ་རེ་བཞུགས་པ་ཡང་བཞེངས་ཏེ་དཀར་ཡེ་དགོན་པར་སྐྱེ་འགྲོའི་མཆོད་སྡོང་དུ་བརྟན་པར་གསོལ། གསུང་རབ་འདི་ཕྱིས་སུ་དབྱིན་ཇིའི་དམག་དཔོན་ཆེན་པོ་དབྱང་ཧ་སུ་བྷན་གྱིས་ཁྱེར། རྒྱུད་འབུམ་ད་ལྟ་དབྱིན་ཇིའི་རྒྱལ་སྤྱིའི་དཔེ་མཛོད་ཁང་དུ་བཞུགས་མོད། སྔར་པོད་སུམ་ཅུ་བརྒལ་བ་ཡོད་པར་ངེས་ཀྱང་ད་ལྟ་དཀར་ཆག་ཏ་དུམ་པ། ཨོཾ་དུམ་པ་བཅས་མ་ཚང་། ཅ་དུམ་པ་ལ་དབུ་ལྡེབ་མེད། ཤ་དུམ་པ་དང་ཨ་དུམ་པའི་དབུ་ལྡེབ་ཁ་སྐོང་བྱས་འདུག ཨཱཿདུམ་པར་ཆུ་སྐྱོན་ཆེན་པོ་ཤོར་ཡོད། ཧཱུྃཿདུམ་པ་ཡོད་མེད་མ་འཚལ། གཞན་རྣམས་ཤིན་ཏུ་སྤུས་གཙང་ཉར་ཚགས་གནང་འདུག་ནའང་རིག་འཛིན་གསུང་འབུམ་ནི་ལྡེབ་མ་གཅིག་ཀྱང་དབང་བོའི་ཡུལ་དུ་མི་སྣང་བས་གང་དུ་འཐོར་བའི་རྒྱུས་སུ་ལ་ཡང་མི་སྣང་བས་མཛུབ་མོ་འཛུག་སའི་ཡུལ་མི་རྙེད་དོ། །འདི་ལ་རྒྱུས་ཡོད་ཚུལ་བཤད་མཁན་མང་དུ་འདུག་མོད་ཞིབ་ཏུ་དཔྱད་ཚེ་གནའ་གཏམ་གོ་ཐོས་ཙམ་ལས་ཚང་བར་ཀློག་མྱོང་མཁན་ད་བར་མ་རྙེད་དོ།།
དྲུག་པ། གཏེར་སྟོན་ཆེན་པོ་སུརྱ་སེདྷའི་གདུང་རྒྱུད། རིག་འཛིན་རྗེའི་ཐུགས་ཟིན་གྱི་སློབ་མ་རྗེ་མགོན་ནང་པའམ། ཡོལ་མོ་པ་འཕྲིན་ལས་བདུད་འཇོམས་ཞེས་གྲུབ་པའི་སྐྱེས་བུ་ཆེན་མོ། རིག་འཛིན་རྗེའི་ཆོས་བརྒྱུད་དར་སྤེལ་ལ་སྟོད་ཕྱོགས་སུ་འགྲན་ཟླ་བྲལ་བའི་བཀའ་བབས་གདུང་འཛིན་དུ་དོན་གྱིས་གྲུབ་པ་དེ་ཉིད་ཀྱིས་རྒྱུད་འབུམ་དང་རིག་འཛིན་རྗེའི་གསུང་འབུམ་གཙོ་བོར་གྱུར་བའི་ཆོས་ཀྱི་པུསྟི་ཀ་བརྒྱ་ཕྲག་ལྷག་བྲིས་ཏེ་ཡོལ་མོའི་ཡུལ་སྟོད་དར་ཆེན་སྒང་གི་གཙུག་ལག་ཁང་དུ་བཞུགས་པ། ཆོས་ཀྱི་ཁེ་ཚོང་སྒྲུབ་པར་བློ་རིག་འདྲེ་ལས་སྐྱེན་པའི་བླ་གཟུགས་འགས་ཕྱོགས་ཕྱོགས་སུ་བཙོང་སྟེ་ད་ལྟ་དཀོན་མཆོག་སྤྱི་འདུས་ཀྱི་དཔེ་པོད་རེ་གཉིས་ལས་གཅིག་ཀྱང་མི་སྣང་ངོ་།།
བདུན་པ། མདོ་སྔགས་རིག་པའི་གནས་ལ་རང་བྱན་ཚུད་པའི་མ་ཧཱ་པཎྜི་ཏ་སི་ཏུ་ཆོས་ཀྱི་འབྱུང་གནས་ཀྱིས་བླ་མའི་སྐུ་རྟེན་ཞལ་ཐང་མཐོང་གྲོལ་ཆེན་མོ། གསུང་རྟེན་དགོངས་གཏེར་བསྟན་བཅོས་ཡོད་ཚད། ཐུགས་རྟེན་དངུལ་གྱི་མཆོད་རྟེན་སོགས་བཞེངས་པའི་སི་ཏུའི་རང་རྣམ་དང་ངག་རྒྱུན་དུ་གྲགས་པར་ཤིང་། དེ་ཡང་དཔལ་སྤུངས་རང་དུ་ཡོད་ཀྱང་ཕྱིས་དུས་འགྱུར་གྱི་འཚུབ་མ་དང་མཉམ་དུ་འཇིག་རྟེན་གཞན་དུ་གཤེགས་པར་མངོན།
བརྒྱད་པ། རོང་སྟོན་ཆེན་པོ་པདྨ་བདེ་ཆེན་གླིང་པའི་གདུང་བརྒྱུད། རིག་འཛིན་ཆེན་པོའི་སྐུ་མཆེད་དུ་གཏོགས་པ་ལྕགས་བླ་ཆོས་སྐྱོང་མགོན་པོ་ཞེས་དྲག་སྔགས་ཀྱི་བཀའ་བབས་ཤིང་རྫོང་འཕྲང་སྲོག་གསུམ་ལ་རང་དབང་འབྱོར་བས་དྲེག་པའི་སྟོང་སྲོག་རྣལ་དུ་དབབ་ཅིང་ལྷ་སྲིན་སྡེ་བརྒྱད་བྲན་དུ་བཀོལ་བའི་རིགས་སྔགས་འཆང་བ་དེ་ཉིད་ཀྱིས་ཡོན་སྦྱར་ཏེ་ཁམས་བྲག་དམར་དབང་ཆེན་གླིང་དུ་གསུང་འབུམ་ཆ་ཚང་བའི་ཤིང་པར་བརྐོས་པ་སྐྱེ་བོའི་བསོད་ནམས་ཀྱིས་མ་ཆུན་པར་ཆ་ཚང་བ་ཞིག་མཐར་མ་ཕྱིན་ཡང་རྒྱལ་བ་རྣམས་ཀྱི་འཕྲིན་ལས་ཆུད་མི་ཟ་བས་ཕྱིས་སུ་བྲག་དམར་སྤྲུལ་སྐུ་པདྨ་རྒྱལ་མཚན་གྱིས་འཇུག་ཡོངས་སུ་ཕུད་ཅིང་དེ་ལས་འཕྲོས་པའི་རྒྱུན་ཅུང་ཟད་དར་མོད། མཐར་སྤྱི་མཐུན་གྱི་ལས་དབང་ལྡོག་ཏུ་མེད་པས་རིག་གསར་གྱི་དུས་ཀྱི་མེ་ལྕེ་འབར་བའི་ཀློང་དུ་ལྷག་མེད་དུ་ཐིམ་པར་གྱུར་ཏོ།།
དགུ་པ། གློ་བ་རྒྱལ་པོས་མཐུན་རྐྱེན་སྦྱར་ཏེ་གསུང་འབུམ་ཆ་ཚང་བྲིས་ཤིང་ཁ་ཤས་ཞིག་པར་ཏུ་བརྐོས་པའི་རྒྱུན་ལས་དཀོན་མཆོག་སྤྱི་འདུས་ཀྱི་རྫོགས་རིམ་སྐོར་སོགས་བྱུང་བ་ད་ལྟ་དུས་ཀྱི་གཞན་དབང་དུ་གྱུརབས་ཁ་འཐོར་ཏེ་ཆ་ཚང་ཞིག་མེད་ནའང་གནའ་དཔེ་རྙིང་པ་རེ་གཉིས་ད་ལྟ་ཡང་ཡུལ་དེའི་བསོད་ནམས་ཀྱི་དཔལ་དུ་བཞུགས་སོ།།
བཅུ་པ། བཛྲ་ཨ་ཙཱརྱ་ཞེས་གོར་ཥ་རྒྱལ་པོའི་དབུ་བླར་བཞུགས་པ། རིག་འཛིན་རྗེ་ལ་མི་བྱེད་པའི་དད་པ་ལྡན་ཞིང་བལ་ཡུལ་ཕྱོགས་ཀྱི་རྒྱལ་ཚབ་གཅིག་པུར་གྱུར་བ་དེ་ཉིད་ལ་སྐུ་བཞུགས་པའི་སྐབས་སུ་ན་བཟའ་ཆ་ཚང་། མཆོད་ཆ། མི་རྐང་། ཕྱག་དཔེ་མང་པོ་གནང་བའི་ནང་གི་ཉེར་སྤྱད་འགའ་ཞིག་སློབ་དཔོན་གྱི་གདུང་རྒྱུད་ལོགས་ངྷ་ར་སན་ཟེར་བའི་ཕྱག་ཏུ་བཞུགས་མོད། སློབ་དཔོན་འདི་ཉིད་ཀྱིས་རིག་འཛིན་རྗེའི་གསུང་འབུམ་ཆ་ཚང་བྲིས་མ་དང་པར་ཡང་རེ་ཟུང་བརྐོས་ཡོད་པར་གྲགས་ནའང་ད་ལྟ་ཡོད་པ་བཀའ་ཤོག་རེ་གཉིས་ཙམ་དུ་གྱུར།
བཅུ་གཅིག་པ། རྗེ་བཙུན་མི་ལ་རས་པའི་ཟུང་འཇུག་གི་གོ་འཕང་མངོན་དུ་མཛད་པའི་གནས་ཀྱི་རྒྱལ་པོ་བྲག་དཀར་རྟ་སོའི་བསྟན་པའི་བདག་པོ། མཁས་ཤིང་གྲུབ་པ་བརྙེས་པའི་སྐྱེས་བུ་ཆེན་པོ་བྲག་དཀར་ཆོས་ཀྱི་དབང་ཕྱུག་གིས་གསུང་འབུམ་ཁ་ཤས་པར་དུ་བསྐྲུན་པ་དང་། དོན་གཉེར་ཆེན་པོས་སྟོད་ཕྱོགས་ཀྱི་དཔེ་ཕལ་མོ་ཆེ་བསྡུས་ཏེ་ཡི་གེ་གཉིས་པར་ཞལ་བསྒྱུར་བ་ད་ལྟ་ཡང་མ་ཉམས་པར་ནུབ་རི་སློབ་དཔོན་འགྱུར་མེད་ཅེས་སྦས་པའི་རྣལ་འབྱོར་བ་ཆེན་པོར་བཞུགས་པ་དེའི་ཕྱག་ཏུ་མཆིས་ཀྱང་སྐལ་བ་ལྡན་པ་རེ་གཉིས་ལས་ཀུན་ཀྱི་སྤྱོད་ཡུལ་དུ་མ་གྱུར་བ་ཞིག་གོ། །སྐྱབས་རྗེ་ཀ་ལི་རིན་པོ་ཆེས་བྲག་དཀར་ཕྱག་དཔེ་འདིར་ནག་རྩིས་ལས་འབྲས་གསལ་སྒྲོན་དང་། རྩ་རླུང་ཐིག་ལེའི་ཁྲིད་ཡིག་གི་མཆན་འགྲེལ་སོགས་ཡོད་པར་གསུངས་ཀྱང་རེ་ཞིག་ཐུན་མོང་གིས་བལྟར་མི་མངོན་པའི་གནས་སུ་ལྷག་གོ། །རིག་འཛིན་ཆེན་པོའི་སྒྲུབ་ཐབས་དང་བསྐྱེད་རྫོགས་སྐོར་མདོ་ཁམས་སྟོད་སྨད་དུ་ཅུང་དར་ནའང་། ཆབ་ཤོག་སྐོར་དང་བརྒྱུད་ཡིག ཆོས་འབྱུང་། དཀར་ནག་རྩིས་ཀྱི་རིམ་པ། སྒྲ་འགྲེལ་སོགས་ཁྲིད་རྒྱུན་ལྟ་ཅི་ལུང་རྒྱུན་དང་ཕྱག་དཔེ་ཙམ་ཡང་དཀོན་པས། དབང་ལུང་ཁྲིད་ཀྱི་རིམ་པ་ཐ་ན་དཔེ་རྒྱུན་ཐོར་བུ་ཚུན་ཆད་ད་ལྟ་སྟོད་ཕྱོགས་དང་། ནེེ་པཱལ་དང་རྒྱ་གར་དུ་མ་ནུབ་ཙམ་ཞིག་གནས་པ་འདི་སྐྱབས་རྗེ་བྲག་དཀར་རིན་པོ་ཆེ་སློབ་རྒྱུན་དང་བཅས་པའི་བཀའ་དྲིན་ཉག་གཅིག་ཡིན་ནོ།།
བཅུ་གཉིས་པ། ཁམས་ཕྱོགས་སུ་རྒྱལ་བའི་ལུང་གིས་བསྔགས་པ་ཀོང་སྤྲུལ་བློ་གྲོས་མཐའ་ཡས་ཀྱི་ཐུགས་སྨོན་སྟོབས་སུ་གྱུར་ཏེ། མཛོད་ཆེན་ལྔ་ཡི་ཆོས་ཀྱི་སྒོ་འཕར་ཡངས་པོར་ཕྱེ་ཚེ་སྒྲུབ་ཐབས་དང་ཁྲིད་ཡིག་གི་སྐོར་མང་པོ་ཞིག་རིན་ཆེན་གཏེར་མཛོད་ཆེན་པོར་བསྟན་པའི་བཙས་སུ་བཞུགས་པར་གསོལ་བའི་བཀའ་དྲིན་གྱིས་རིག་འཛིན་རྗེའི་གཏེར་ཆོས་ཀུན་གྱི་སྙིང་པོར་གྱུར་བ་བསམ་པ་ལྷུན་གྲུབ་ཐབས་བཅུ་གསུམ་གྱི་སྐོར་དང་། དགོངས་གཏེར་སྒྲོལ་མ་དམར་མོའི་རྩ་བའི་ཆོ་ག་སོགས་ཤིན་ཏུ་གལ་ཆེ་བའི་རིགས་ཀྱི་བརྒྱུད་པ་ཡངས་པའི་ས་ཆེན་པོ་འདིར་མ་ཉམས་པར་གནས་པའི་བཀའ་དྲིན་བསམ་མི་ཁྱབ་པའི་ཡུལ་ལོ།།
བཅུ་གསུམ་པ། སྒེའི་གཏེར་བདུད་འཇོམས་གླིང་པ་དང་གླིང་སྤྲུལ་པདྨ་ལུང་རྟོགས། གྲུབ་ཆེན་ནག་པོ་སྤྱོད་པའི་སྤྲུལ་བར་ཡོངས་སུ་གྲགས་པའི་ཀཿཐོག་རིན་འཛིན་ཆེན་པོའི་སྐྱེ་སྲིད་རིག་འཛིན་འགྱུར་མེད་རབ་རྒྱས་སམ་འཇིགས་མེད་རབ་བརྟན་སོགས་ཀྱི་ཞལ་སློབ་མཆོག་ཏུ་གྱུར་པ་རེབ་གོང་སྔགས་པ་འཇིགས་མེད་རྡོ་རྗེ་རྣམ་རྒྱལ་ཞེས་ཐེག་པ་རིམ་དགུའི་དོན་ལ་བྱང་ཆུབ་དཔལ་ཆེན་སྒྲུབ་པ་བཀའ་བརྒྱད་ཀྱི་བསྙེན་སྒྲུབ་ཐེམ་པས་འབོད་རྦད་བསད་པའི་ལས་སོགས་དྲག་སྔགས་ལ་རང་དབང་ཐོབ་པ་དེ་ཉིད་ཀྱིས་མདོ་ཁམས་ཕྱོགས་ཀྱི་རིག་འཛིན་རྗེའི་གསུང་འབུམ་གྱི་དབང་ལུང་ཅི་རིགས་པ་ཐུགས་བརྩོན་ཆེན་པོས་མནོས། རེབ་གོང་དུ་ཁྲིད་ཡིག་རྣམས་པར་དུ་བསྐྲུན་ཞིང་སྒྲུབ་སྐོར་རྣམས་དབུ་མེད་དུ་བྲིས་པ་ཚར་དུ་མ་ཡོད་པར་གྲགས་ཀྱང་དུས་ཀྱི་རྒུད་པའི་རང་གཤིས་བསྒྱུར་དུ་མེད་པས་ད་ལྟ་དཔེ་རྒྱུན་རྩད་གཅོད་བྱས་ཚེ་ནམ་མཁའི་འཇའ་བཞིན་ལྟར་ཡོད་ཀྱང་འཛིན་དུ་མི་བཏུབ་པ་ཞིག་གོ། །ཨ་མདོའི་ཕྱོགས་སུ་རིག་འཛིན་ཆེན་པོའི་དབང་ལུང་ཁྲིད་ཀྱི་བརྒྱུད་པ་དར་སྤེལ་གྱི་མཛད་པར་གྲུབ་པའི་དབང་ཕྱུག་ཆེན་པོ་འདི་ཉིད་བཀའ་དྲིན་མཆོག་ཏུ་ཆེ་བ་ཡིན་ནོ།།
སྐབས་འདིར་སྒྲིག་ཚུལ། དུས་འགྱུར་གྱི་འཁྲུགས་ལོང་གནམ་ས་བློ་འོག་བསྒྱུར་བ་ལྟ་བུ་བྱུང་ཞིང་རྒྱལ་བའི་བཀའ་དང་དགོངས་འགྲེལ། མན་ངག་གི་རྣོ་སོ་བསྒྲིགས་པའི་གདམས་པ་སོགས་ཞབས་ཏོག་མེད་པར་བག་ལ་ཞ་བའི་སྐབས། བསྟན་དང་འགྲོ་ལ་སྨན་པའི་མཛད་བཟང་བདག་གིར་བཞེས་པའི་སྐྱེས་བུ་དམ་པ་རྣམས་ཀྱི་ཐུགས་བསྐྱེད་དང་། རྒྱལ་ཁབ་ཀྱིས་ཆོས་དད་རང་དབང་གི་ཅོང་བརྡ་མཐོན་པོར་བསྒྲགས་པ་ན་ཡུལ་དུས་དང་བསྟུན་སྒོ་ཐམས་ཅད་ནས་བཤད་སྒྲུབ་ཀྱི་གྲྭ་ཉམས་གསོ་དང་། གསུང་རབ་པར་བསྐྲུན་སོགས་ལོ་ཤས་རིང་བོད་ཀྱི་རིག་གནས་དར་རྒྱས་ཕུན་སུམ་ཚོགས་པར་ཕྱིན་པ་མཐོང་བའི་ཆོས་མངོན་པར་གྱུར་ཞིང་། གོ་སྐབས་བཟང་པོ་འདི་ཉིད་དམ་འཛིན་ཞིག་མ་བྱུང་ན་འདུས་བྱས་ཐམས་ཅད་མི་རྟག་པའི་གཞན་དབང་དུ་གྱུར་བས་ཕྱི་འཁོར་ཡུག ནང་ཚེ་སྲོག་བཅས་སྣོན་པ་མེད་པར་ཆུད་ཟ་བའི་ཚུལ་མདོ་རྒྱུད་དུ་མ་ནས་གསུངས་ཕྱིར། ནམ་ཞིག་སྲིད་པའི་ཆུ་ཀླུང་ཆེན་པོ་བཞི་ཡིས་ཁྱེར་བའི་ཚེ་ན་གང་བསམ་འདོད་ཐོག་ཏུ་ཕྱིན་པ་ཞིག་ཡོང་དཀའ་བས་དཀའ་བའི་ལས་འདིར་བརྩོན་པས་འཇུག་པའི་སྤོབས་པ་རྙེད་པར་གྱུར་ཏོ། །འདས་པའི་ལོ་ཤས་སྔོན་བྱ་བྲལ་རིག་གསལ་རིན་པོ་ཆེས་རིག་འཛིན་བསམ་ལྷུན་གྱི་ཆོ་ག་ཁ་འཐོར་ཞིག་གནང་ཞིང་ནམ་ཞིག་འདི་ཉིད་ཆ་ཚང་བར་བྱས་ཤིང་དཔེ་གཉིས་པར་སྤེལ་བའི་ཁུར་ཁྱོད་ལ་བབས་ཞེས་བདེན་པའི་གསུང་གིས་བསྐུལ་མ་མཛད་པ་སྙིང་ལ་བཅངས་པའི་མུར། ལོ་ངོ་བཅོ་བརྒྱད་ཙམ་གྱི་རིང་ལ་ཟན་ལ་གདུང་བའི་བྱ་རྒོད་བཞིན་ཕྱོགས་ཀུན་ཏུ་འཁོར་ཞིང་། གསུང་འབུམ་འདིའི་ནང་གི་ཤོ་ལོ་ཀ་གཅིག་ཚུན་ཆད་ལ་དོ་སྣང་ཆེར་བསྐྱེད་ནས་བསྡུ་སྒྲིག་བྱེད་པའི་ལས་ལ་གཞོལ། རང་རྒྱལ་གྱི་བོད་གངས་ཅན་གྱི་ལྗོངས་ནས་བཟུང་ཐེ་ཝན་སོགས་དང་། ཕྱི་རྒྱལ་ནས་ནེེ་པཱལ་དང་རྒྱ་གར་བརྒྱུད། ཕྱི་སོག ཨ་རི། ཧྥ་རན་སི། དབྱིན་ཇི་སོགས་ཀྱི་དཔེ་མཛོད་ཕལ་མོ་ཆེར་ཕྱིན་ཞིང་བླ་མ་མཆེད་གྲོགས་དུ་མ་སྦྲན་ནས་གསུང་འབུམ་འདི་ཉིད་ཉམས་གསོ་ལ་རྒྱབ་སྐྱོར་བྱེད་པར་བསྐུལ། ཕྱོགས་བསྡུ་བྱེད་པའི་གནས་ཚུལ་སྒྲ་འཛིན་གྱི་ལམ་དུ་སོན་པ་དང་བོད་ཀྱི་ཆོས་དང་རིག་གནས་ལ་ཐུགས་ཁུར་ཆེ་བའི་དམ་པ་འགའ་ཞིག་གིས་རྨ་བྱའི་དབྱར་རྔ་ཐོས་པ་ལྟར་མཐུན་འགྱུར་བྱེད་པར་དམ་བཅའ་མཛད་དེ། འབྲས་ལྡན་དུས་ཀྱི་ཤིང་ལོ་བཞིན་ཕྱོགས་ཀུན་ཏུ་འཐོར་ཞིང་ལོ་དང་ཟླ་བའི་རླན་གཤེར་གྱིས་གདུང་སྟེ་རུལ་ལ་ཉེ་བའི་ལྡེབ་ཤར་ཁ་འཐོར། ཤོག་ལྷེ་ཧྲལ་ཧྲུལ་དག་བསྟན་ལ་ཐུགས་སྟོབས་རྒྱས་ཤིང་རིག་པ་འཛིན་པའི་གསུང་རབ་གཙུག་གི་རྒྱན་དུ་བཀུར་བའི་དད་གུས་དང་། ལྷག་བསམ་དཀར་པོའི་རླུང་ཤུགས་ཀྱིས་ཅི་ནུས་སུ་བསྡུས་ཏེ་ཁོ་བོའི་སུག་པར་བསྐྱལ། འགའ་ཞིག་ལ་པུསྟི་ཀ་རེ་གཉིས་ཡོད་པའི་ཁ་ཕོ་འབྲུག་ལྟར་ལྡིར་ཡང་ལག་ལེན་སྒྱུ་མའི་བུ་མོའི་རེག་བྱ་ལྟར་རེ་སྒུག་དང་དངུལ་གྱི་འགྲོ་གྲོན་སོགས་ཅི་བཏང་ཡང་དོན་འབྲས་སྨིན་པའི་སྐལ་བ་ཕྲ་མོ་ཙམ་ཡང་མ་བྱུང་། སྐབས་རེར་སྡེབ་ཤར་རེ་གཉིས་ཀྱི་དོན་དུ་སྤྲང་པོས་ཟས་སློང་བ་ལྟར་མགོ་བོ་སྨད་དེ་ཞུ་བ་ལན་མང་ཕུལ་བ་ན་ཡུས་དང་བཅས་དཔེ་བཤུས་ཅུང་ཟད་ཐོབ་པ་དང་མ་ཐོབ་པར་ཚིག་ངན་གྱི་དབྱུག་པས་བསྣུན་ཏེ་བསྐྲད་པའི་སྐབས་ཡང་བྱུང་། སྐབས་རེར་གནམ་གྲུ་དང་མགྲོན་ཁང་གི་གླ་ཆ་དང་བདག་གཉེར་མཁན་རྣམས་ལ་ངོ་འཛིན་སོགས་ཀྱི་འགྲོ་གྲོན་བརྩིས་ན་ལྡེབ་མ་རེ་ལ་ཨ་སྒོར་བརྒྱ་ཕྲག་ལྔ་རེ་ཙམ་ཤོར་སོང་བའི་དུས་ཀྱང་འདུག་མོད་སྟོང་ལོག་མ་བྱུང་བས་ཡིད་དགའ་བདེའི་གང་བ་ལས་གཞན་ཅི་ཡོད། གཞུང་འདི་བསྡུ་སྒྲིག་ཕྱོགས་ལ་ཐུགས་ཁུར་དང་རྒྱབ་སྐྱོར་བླ་ན་མེད་པ་གནང་བའི་མཛད་རྗེས་རླབས་པོ་ཆེ་མངའ་བ་རྣམས་གཤམ་གསལ། མདོ་སྔགས་རིག་གནས་དང་བཅས་པའི་མཁྱེན་པའི་ཆུ་གཏེར་ཆེན་པོ་གཅིག་ཏུ་འཁྱིལ་ཞིང་། བསྟན་པའི་མིག་ལྟོས་ལ་དགོངས་འཇིག་རྟེན་ཆོས་བརྒྱད་ཀྱི་འདུ་བ་རྒྱང་བསྲངས། གནས་དབེན་པའི་རི་ཁྲོད་ཤ་སྟག་ཏུ་སྒྲུབ་པའི་རྒྱལ་མཚན་བླ་མཐོར་བཏེགས་ཏེ་འོད་གསལ་རྫོགས་པ་ཆེན་པོའི་ལྟ་སྒོམ་སྤྱོད་པ་ཀློང་དུ་གྱུར་བའི་གསང་ཆེན་བསྟན་པའི་ཤིང་རྟ་སྐྱབས་རྗེ་བྱ་བྲལ་བ་སངས་རྒྱས་རྡོ་རྗེ་དང་། བྱ་བྲལ་རིག་གསལ་རིན་པོ་ཆེས་ཐུགས་བསྐྱེད་བདེན་པའི་སྟོབས་ཀྱིས་བྱ་བ་ལམ་སློང་ཡོང་བར་བྱིན་རླབས་དང་བསྐུལ་མ་མཛད་པས་བར་དུ་གཅོད་པའི་ཚོགས་ལ་མི་འཇིགས་པའི་སྤོབས་པ་སྦྱིན། རིག་འཛིན་འཇིགས་མེད་གླིང་པའི་སྐྱེ་སྲིད་དེ་མ་ཐག་པ་སྤང་རྟོགས་ཀྱི་ཡོན་ཏན་གང་གི་ཆ་ནས་འཕགས་ཡུལ་གྱི་གྲུབ་ཆེན་བརྒྱད་ཅུ་དང་ཞལ་མི་གཉིས་པ། མདོ་མཁྱེན་བརྩེ་ཡེ་ཤེས་རྡོ་རྗེ་ཞེས་མཚན་སྙན་སྐྱེ་བ་ལྔ་བའི་སྒྲ་དབྱངས་ས་གསུམ་ན་མངོན་པར་གྲགས་པའི་འཁྲུངས་རབས་གསེར་གྱི་རི་བོ་ཚར་དུ་དངར་བའི་ཁྲོད་ན་མངོན་པར་འཕགས་པ་གྲུབ་དབང་གཟན་དཀར་བར་གྲགས་པ་དེ་ཉིད་ཀྱི་སྐུ་ཕྲེང་དང་གདན་ས་འཛིན་པའི་མཆོག་སྤྲུལ་སྨྲ་བའི་སེང་གེ་སྐྱབས་མཆོག་ཐུབ་བསྟན་ཉི་མ་ཞེས་སྙིགས་མའི་དུས་འདིར་ས་ཆེན་པོའི་སྟེང་གི་རྒྱལ་བསྟན་འཛིན་སྐྱོང་སྤེལ་བར་བསྙེལ་བ་མེད་པའི་ཐུགས་བསྐྱེད་བརྟན་པོས་གསུང་རབ་ཉམས་གསོའི་མཛད་པ་འཕགས་བོད་བསྟན་འཛིན་རྒྱུ་སྐར་ཕྲེང་བ་ལྟ་བུའི་ནང་ན་བདེ་འབྱུང་གཙུག་རྒྱན་ལྟར་མངོན་པར་གསལ་བ་དེ་ཉིད་ཀྱིས། རིག་འཛིན་རྗེའི་ཕྱག་བྲིས་ཕྱག་མཆན་དུ་མ་བསྡུ་པ་དང་ཡི་གེར་གསར་འཇུག་སོགས་ཀྱི་བྱ་བར་བཀའ་དྲིན་ཚད་མེད་པ་བསྐྱངས་པ་དང་། ཕྱི་ནང་གི་ཆོས་དང་རིག་གཞུང་སྤྱི་དང་ཁྱད་པར་བོད་ཀྱི་གཙུག་ལག་གི་གཞུང་ལུགས་ཉམས་གསོའི་ཐུགས་སྟོབས་རྨད་དུ་བྱུང་ཞིང་དཀའ་བ་བརྒྱ་ཕྲག་ལ་མ་འཛེམས་པར་ཕྱི་གླིང་གི་ལྗོངས་སུ་བོད་ཀྱི་གནའ་དཔེ་སྲུང་སྐྱོབས་དར་སྤེལ་བྱས་པའི་ལག་རྗེས་ལ་མཆོག་གི་སྐྱེས་བུ་དུ་མས་བསྔགས་བརྗོད་ཀྱི་རོལ་མོ་འབུམ་དུ་དཀྲོལ་བ་ཨ་རི་རྒན་འཇམ་འབྱངས་རྣམ་རྒྱལ་ལམ་ཇེན་སི་མེན་བྱ་བས་རིག་འཛིན་རྗེའི་བདེ་མཆོག་ཕྱག་མཚན་དགྱེས་བཞིན་བསྩལ་བ་དང་། གངས་ལྗོངས་རིག་པའི་གནས་ལ་སྲོག་ལྟར་བཙའ་ཞིང་བལ་བོ་ནེེ་པཱལ་སོགས་སུ་གནའ་དཔེ་སྲུང་སྐྱོབ་ཀྱི་ཁུར་ཆེན་ཕྲག་པར་བཞེས་ནས་ལོ་ངོ་ཉི་ཤུ་ཙམ་ལ་དལ་བ་མེད་པའི་པར་བསྐྲུན་སོགས་ཀྱིས་འཚོ་བའི་དུས་འདའ་ཞིང་། གསོ་རིག་རྒྱ་མཚོའི་ཕྲེང་བ་མགུལ་དུ་བཅངས་པས་གཞན་ཕན་རྗེས་འཛིན་གྱི་འཕྲིན་ལས་ལ་དབང་འབྱོར་བ་ལ་དྭགས་སྨན་རམས་པ་བཀྲ་ཤིས་རྒང་པས། བགྲང་བྱའི་ཕྲེང་བ་མང་པོའི་ནང་དུ་ལྡེབ་རེ་ནས་བསྒྲུབས་པའི་རིག་འཛིན་རྗེའི་གསུང་རྩོམ་ཐོར་བུར་གྱུར་པའི་དཔེ་རྣམས་དགའ་མགུ་རྗེས་སུ་ཡི་རང་དང་བཅས་པས་ལྷག་ལུས་མེད་པར་འདི་གར་ཕུལ་བ་གསུང་འབུམ་འདིའི་རྨང་གཞི་གཙོ་བོ་ཡིན། ཀུན་གཟིགས་སྣང་བ་མཐའ་ཡས་པཎ་ཆེན་བཅུ་བ་ཆེན་པོའི་རྡོ་རྗེའི་ལུང་ལས་ལ་དྭགས་ལོ་ཙྭ་བ་ཞེས་པའི་མཚན་གྱི་ཆོ་ལོ་བསྩལ་བ་མངའ་རི་ལ་དྭགས་ལྗོངས་ཀྱི་གཞུང་ལུགས་རབ་འབྱམས་སྨྲ་བའི་མཁས་དབང་བཀྲ་ཤིས་རབ་རྒྱས་ནས་རིག་འཛིན་རྗེའི་རྣམ་ཐར་ཆེན་མོ་དབྱིན་ཡིག་ཏུ་བསྒྱུར་བ་ཆབས་ཅིག་གསུང་འབུམ་བསྒྲིག་པ་ལ་བསྐུལ་མ་དང་དཔེ་ཁུངས་སོགས་ཇི་སྙེད་པ་ལེགས་པར་བསྟན་ཅིང་ཐུགས་ཁུར་ཆེ་བཞེས་གནང་། ཕྱག་རྫོགས་ཟུང་འཇུག་གི་གདམ་ངག་ཆུ་བོ་གཅིག་འདྲེས་སུ་བཞུགས་པ་རིག་འཛིན་རྗེའི་རང་ལུགས་གཙང་མ་ལ་རྒྱུ་མཚན་ཤེས་པའི་དད་གུས་དང་སྲུང་སྐྱོབ་འཆད་སྤེལ་སོགས་ཀྱི་འཕྲིན་ལས་ཀྱི་འོད་སྣང་འབར་བ་བླ་མ་ཝ་གིནྡྲ་པུཎྱེེ་སིདྡྷིས་གསང་བའི་ཡིག་ཆ་ལུང་བསྟན་སོགས་ཅི་རིགས་པ་བསྩལ་བ་གསུང་འབུམ་འདི་ཉིད་ཀྱི་སྣོན་མར་གྱུར། གཞུང་ལུགས་རྒྱ་མཚོའི་ཕྲེང་བ་མགུལ་དུ་འཕྱང་བའི་ས་སྐྱ་མཁན་པོ་ཀུན་དགའ་བཟང་པོས་ཡི་གེ་ཀློག་ཀླད་དུ་འཇུག་པ་དང་ཞུ་དག་སོགས་གང་ལ་མགོ་འདྲེན་ལམ་སྟོན་རྒྱུན་ཆགས་སུ་བསྩལ་བས་དུས་ཡུན་ཐུང་ངུ་ཞིག་གི་ནང་དུ་གསུང་འབུམ་འདི་ལེགས་འགྲུབ་བྱུང་བའི་མཛད་རྗེས་གཞལ་དུ་མེད། ཀྲུང་གོའི་བོད་རིག་པ་དཔེ་སྐྲུན་ཁང་གིས་དེབ་གཟུགས་རིང་མིན་སྐྱེ་བོ་ཡོངས་ཀྱི་ཐུན་མོང་དུ་སྤྱོད་པའི་ཐུགས་ཁུར་དང་རྒྱལ་གཅེས་ཆོས་གཅེས་ཀྱི་ལག་ལེན་དངོས་སུ་བསྟར་ཞིང་དཔེ་སྐྲུན་གནང་བར་རྣམ་པར་དཀར་བའི་ལས་ལ་རྗེས་སུ་ཡི་རང་དང་བསྔགས་པ་བྱེད་འོས་པ་བྱུང་། དེ་ལྟར་བཀའ་དྲིན་གཞལ་དུ་མེད་པའི་སྐྱེས་བུ་དེ་དག་དང་གཞན་ཡང་ལྡེབ་མ་རེ་གཉིས་དང་དཔེ་དཀོན་མིན་ཀྱང་དཔེ་ཅུང་ཟད་རེ་མི་འདྲ་བའི་རིགས་སོགས་བསྡུ་བར་རྒྱབ་སྐྱོར་དང་རོགས་རམ་མི་དམན་པ་གནང་བའི་མཆེད་གྲོགས་མཛའ་བཤེས་རྣམས་ཀྱི་ལྷོད་པ་མེད་པའི་བརྩོན་འགྲུས་དང་། ཞུམ་པ་མེད་པའི་སྙིང་སྟོབས་ལ་བསྟེན་ནས་བཀའ་འབུམ་འདི་པར་དུ་ལེགས་པར་བསྐྲུན་ཐུབ་པ་ཡིན་པས་འདིར་དེ་དག་ལ་ཐུགས་རྗེ་ཆེ་ཞུའོ། །
ཇི་ལྟར་སྒྲིག་ཚུལ། སྔ་མོར་རྒྱ་གར་དུ་གློག་ཀླད་དུ་བཅུག་ཀྱང་མཐར་འཁྱོལ་བ་ཞིག་མ་བྱུང་བའི་ཁར་དཔེ་རེ་གཉིས་ལ་གནོད་སྐྱོན་མི་ཉུང་བ་ཐེབས། རྗེས་སུ་ཐེ་ཝན་ལྗོངས་སུ་རང་དགོན་གྱི་ཨ་ཁུ་བློ་གྲོས་ཚང་དང་། སྐལ་བཟང་རྒྱ་མཚོ། དགེ་འདུན་སྦྱིན་པ་བཅས་ལ་ཆེད་མངགས་ཀྱིས་གློག་ཀླད་དུ་འཇུག་པར་བསྐུལ་བ་དང་ལྷག་པར་བསྭེ་གྲྭ་ཚུལ་ཁྲིམས་རྒྱ་མཚོས་བརྩོན་འགྲུས་ཐང་ལྷོད་མེད་པར་བརྟེན་མི་རིང་བར་གློག་ཀླད་དུ་ཆ་ཚང་འཇུག་ཐུབ་པ་བྱུང་ཡང་ཡིག་གཟུགས་དང་ཞུ་དག་གི་ཐད་བློ་བདེ་བོ་ཞིག་མ་བྱུང་བས་རེ་ཞིག་གྱི་ནར་འཇོག་དགོས་བྱུང་། སྐབས་འདིར་སྐྱབས་མཆོག་གཟན་དཀར་རིན་པོ་ཆེའི་ལམ་སྟོན་འོག་ཀུན་གྱི་འདྲེན་བྱེད་ཀྱི་ལམ་དུ་ཤར་ཐུབ་པ་བྱུང་ཞིང་། སྒྲིག་ཚུལ་ཡང་ཆོས་ཚན་སོ་སོ་བྱེས། མ་དཔེ་རེ་གཉིས་ལ་གསལ་བཤད་དགོས་རིགས་སོ་སོའི་མགོའམ་གཤམ་དུ་མཆན་གྱི་ཚུལ་དུ་བཀོད། བརྡ་དག་དང་མི་མཐུན་པའི་ཡིག་ནོར་ངེས་པ་རྣམས་དཔེ་གཞན་དང་བསྡུར་དཔྱད་པ་གསུམ་གྱིས་བརྟགས་ཏེ་དྲང་པོར་བསྲངས། བརྡ་རྙིང་ངམ་གསུང་པ་པོའི་དགོངས་པ་གང་ཡིན་མ་ངེས་པས་ཚིག་གི་ཆ་ལ་དཔྱད་མི་བཟོད་པ་དང་། རྟོག་གེའི་ཚིག་ལས་ལྐོག་ཏུ་གྱུར་པ་དང་། དོན་ལ་སྟོན་པའི་མིང་ཚིག་རྣམས་མ་བཅོས་པར་རང་དགར་བཞག སྤྱིར་རིག་འཛིན་རྗེའི་གསུང་འབུམ་པར་མ་དང་བྲིས་མ་གང་ཡིན་ཡང་ཡུལ་སྐད་ཀྱིས་ཤན་ཞུགས་པ། འབྲི་ནོར། བཅོས་ནོར་སོགས་ཡིག་སྐྱོན་ལུ་གུ་རྒྱུད་དུ་འབྱམས་ཤིང་དཔེ་ཕན་ཚུན་གྱི་ཚིག་ཀྱང་གཅིག་མཚུངས་མེད་པས་དཔྱད་དཀའ་བའི་གནས་སུ་གྱུར་ནའང་། འདིར་དོན་གྱི་ཆ་ནས་དཔེ་ཅུང་ཟད་ཁུངས་བཙུན་པ་མང་ཡུལ་སྐྱིད་གྲོང་གྲྭ་འཇམ་གླིང་པའི་ཕྱག་དཔེ་གཙོ་བོར་བཟུང་། དེར་ཡིག་ནོར་སོགས་ཅི་ཡོད་སྟག་ཚང་བླ་བྲང་གི་དཔེ་དང་བསྟུན་ཅི་ཐུབ་བགྱིས། ལྷག་པར་བདེ་མཆོག་གི་མཆན་འགྲེལ་འདི་རྔ་ཡུལ་བསྭེ་སོག་པོ་ཚང་གི་རིགས་སྨྲ་བ་བློ་གྲོས་རྣམ་རྒྱལ་མཆོག་གིས་ཐུགས་ཁུར་ཆེ་བཞེས་ཀྱིས་གློག་ཀླད་དུ་བཅུག་པ་ཡིན་ཡང་། མ་ཕྱིར་ཡིག་ནོར་དང་བརྡ་རྙིང་གང་ཡིན་མ་ངེས་པ་དང་། མ་ཕྱི་མི་གསལ་བ། མཆན་གང་ནས་ཡིན་དཔྱད་དཀའ་བ། གོང་འོག་གང་དུ་འབྲེལ་དགོས་ཆ་མ་འཚལ་བའི་རིགས་མང་དུ་ཡོད་པས། གློག་ཀླད་དུ་འཇུག་ཚེ་མཆན་རེ་གཉིས་གང་དུ་བཅུག་དགོས་མ་ཤེས་པར་གང་དང་ཐག་ཉེ་བའི་ཚིག་གི་མགོ་རྔ་གང་རུང་དེར་རྒྱ་མར་རྒྱ་རྡོ་འདོགས་པ་ལྟར་བྱེད་པ་ལས་ཐབས་ཟད། དུས་ཚོན་ཀྱི་དབང་གིས་ཧ་ཅང་དཔྱད་པའི་ལོང་མ་བྱུང་བས་རྗེས་སུ་བློ་དང་ལྡན་པའི་ཞིབ་འཇུག་དང་གསུང་རབ་ལ་གོ་བ་མཆོག་ཏུ་ཟབ་པ་དག་གིས་མ་ཕྱི་དངོས་ལ་གཟིགས་ནས་ཡིད་བརྟན་ཕེར་བའི་ཞུ་དག་གནང་ན་བསྟན་པའི་རྒྱུན་ལ་ཕན་པ་བླ་ན་མེད་པར་འབྱུང་ངེས་སོ། །སླད་མར་བསྟན་པའི་ཁུར་ཆེན་བདག་གིར་བཞེས་མཁན་ཡོད་ཚེ་མཆན་འགྲེལ་མ་ཕྱི་ཆ་ཚང་འབུལ་ངེས་ཡིན་ལ་ཞལ་བཞེས་མང་ལ་ཕྱག་བཞེས་ཉུང་བ་དང་ལྟད་མོ་ཙམ་དང་ཅོ་འདྲི་བའི་རིགས་ལ་ནི་ཕུལ་ཡང་དོན་གྱིས་དབུལ་ལོ། །དཔེ་འདིར་ཤིན་ཏུ་གསང་བར་འོས་པའི་བེེ་བུམ་དང་ལུང་བསྟན་ཁ་ཤས་དང་། གསང་རྣམ་བཀའ་རྒྱ་མ་ཉུང་ངུ་ལས་གཞན་ཚིགས་སུ་བཅད་པ་གཅིག་ཚུད་ཆད་ལག་ཏུ་ཅི་འབྱོར་ཆ་ཚང་བསྒྲིགས་ནས་ཡོད་པས། འདིར་མ་འདུས་པའི་དཔེ་ཡོད་ཚེ་ཡིག་ལྡེབ་གཅིག་ཡིན་ཡང་བསྟན་དང་འགྲོ་ལ་སྨན་པའི་ཐུགས་བསྐྱེད་གཙོ་བོར་བཟུང་ནས་རྨ་ཡུལ་མུ་ར་དགོན་དུ་འབྲེལ་བ་གནང་ན་སྐྱེས་དང་བཅས་སྐྱར་པར་སོགས་ཀྱི་ཞབས་ཞུ་དགའ་ཞིང་སྤྲོ་བའི་སྒོ་ནས་སྒྲུབ་ངེས་ལགས་སོ། །
གསུང་འབུམ་སྤྱིའི་གྲུབ་ཆ། བོད་ཀྱི་རྒྱལ་རབས། བསྟན་རྩིས། ཆབ་ཤོག དཀར་རྩིས། ནག་རྩིས། སྒྲ་འགྲེལ། ཕྱག་ཆེན། རྫོགས་ཆེན། ཆོ་ག་ཆོས་སྤྱོད། ཆོག་འགྲིག ཟིན་བྲིས། གཏེར་ཆོས་སོགས་འདུས། ལོ་རྒྱུས་སྐོར་ལ་མཚོན་ན། རྒྱལ་བའི་བསྟན་པ་རིན་པོ་ཆེ་བྱང་ཕྱོགས་སུ་བྱུང་བའི་བོད་རྗེ་ལྷ་བཙན་པོའི་གདུང་རབས་ཚིག་ཉུང་དོན་གསལ་ཡིད་ཀྱི་མེ་ལོང། བོད་རྗེ་ལྷ་བཙན་པོའི་གདུང་རབས་མངའ་རིས་གུང་ཐང་དུ་ཇི་ལྟར་བྱུང་བའི་ཚུལ་དེབ་ཐེར་དྭངས་ཤེལ་འཕྲུལ་གྱི་མེ་ལོང་། བོད་ཀྱི་རྒྱལ་རབས་གསེར་གྱི་ཕྲེང་བར་གྲགས་པ་ལས་མངའ་རིས་སྟོད་མང་ཡུལ་བདག་པོའི་དེབ་ཐེར། མར་མི་དྭགས་པོ་ཇོ་བོ་ཡབ་སྲས་སོགས་དམ་པ་འགའ་ཞིག་གི་རྣམ་ཐར་ས་བོན་གྱི་དུས་ཀྱི་ངེས་པ་བརྗོད་པ་དག་ལྡན་ཉུང་གསལ། ལྷ་རྗེ་མཉམ་མེད་ཟླ་འོད་གཞོན་ནུའི་བཀའ་བརྒྱུད་ཕྱག་ཆེན་གདམས་པ་ཅི་ཙམ་ནོད་པའི་རྟོགས་བརྗོད་ལེགས་བཤད་རིན་ཆེན་འབྱུང་ཁུངས་སོགས། འདས་པའི་ལོ་རྒྱུས་དང་རྗེ་ཡི་གདུང་རབས། ཆོས་ཀྱི་འབྱུང་ཁུངས། བླ་བརྒྱུད་དང་སློབ་བརྒྱུད་ཀྱི་དཔྱད་གཞིའི་ཡིག་ཆ་བླ་ན་མེད་པ་ཞིག་དང་། ཁྱད་པར་མངའ་རིས་ཁུལ་གྱི་ལོ་རྒྱུས་ལ་མཚོན་ན་ད་ཡོད་ཀྱི་ཡིག་ཆ་རྣམས་ཀྱི་ནང་ནས་ཆེས་ཕུལ་དུ་བྱུང་བ་ཞིག་རེད་ཅེས་ཕྱི་ནང་གི་མཁས་པ་མང་པོས་རྩ་ཆེན་དུ་བརྩི། བོད་ལྗོངས་སྤྱི་ཚོགས་ཚན་རིག་ཁང་གིས་བསྒྲིགས་པའི་བོད་ཀྱི་ལོ་རྒྱུས་རགས་རིམ་གཡུ་ཡི་ཕྲེང་བ་བྱ་བར་ཡང་མང་ཆེ་ཤོས་ཁོང་གི་གསུང་རྩ་བར་བཟུང་པ་འདུག་གོ །
རིག་གནས་སྐོར། རྩིས་ཀྱི་སྐོར་ལ་མཚོན་ན། རིག་འཛིན་གྲུབ་རྩིས་བྱ་བ་ནི། ཁ་གསལ་ལ་དོན་འདུས་པ། གཞུང་ཆུང་ཞིག་གིས་རྒྱ་བོད་ཀྱི་རྩིས་སྤྱིའི་གོ་དོན་གསལ་བོར་ཤེས་ཐུབ་པ། བོད་རྩིས་དང་། དུས་འཁོར། རྡོ་རྗེ་གདན་བཞི། མཁའ་འགྲོ་རྒྱ་མཚོ། ཐལ་འགྱུར་སོགས་ཀྱི་རྒྱུད་རྩིས་རྣམས་ཕལ་སྐད་ཚིག་ནག་གི་སྒོ་ནས་སྟོན་པའི་སྔར་མེད་ལེགས་བཤད་ཅིག་ཡིན། ནག་རྩིས་ལས་འབྲས་གསལ་སྒྲོན་སོགས་ཀྱང་འཛིན་བདེ་ལ་དགོས་མཁོ་ཆེ་བས་གདུགས་ཞབས་ཀྱི་བླ་ཆེན་ནས་གྲོང་ཆོག་སྔགས་བན་ཀུན་ལ་མེད་དུ་མི་རུང་བ་ཞིག་ཡིན། གཞན་སྒྲ་ཊཱིཀ་དང་། སྐད་གཉིས་ཤན་སྦྱར་སོགས་དུས་འགྱུར་གྱི་དབང་གི་རེ་ཞིག་ཆ་ཚང་བ་ཞིག་ལག་སོན་མ་བྱུང་ཡང་བརྒྱུད་པ་ནེེ་པཱལ་ཡུལ་གྱི་ཨ་ཙཱརྱ་རྣམས་ལ་ཡོད་པ་ཐོས་སོ། །
ཆ་ཤོག་སྐོར་ལ་མཚོན་ན། གོང་ཞབས་བདུན་པ་དང་། མི་དབང་ཕོ་ལ་བསོད་ནམས་སྟོབས་རྒྱས། ལ་དྭགས་རྒྱལ་པོ་ཁག བཀའ་རྙིང་གི་བླ་སྤྲུལ་ཁག སྡེ་དགེ་རྒྱལ་པོ་སོགས་ལ་བསྐུར་བའི་ཡི་གེ་ཁག་ནས་དེའི་སྐབས་ཀྱི་འབྲེལ་ཡོད་ཀྱི་མི་སྣ། ཆབ་སྲིད་ཀྱི་རྒྱབ་ལྗོངས། ནང་ཁུལ་གྱི་སྙོག་དྲ། སྤྱི་ཚོགས་ཀྱི་གནས་སྟངས་སོགས་གསལ་བོར་ཡོད་པས་སྙན་ངག་མཁན་གྱི་རབ་བཏགས་ཀྱི་རྒྱན་ལྟ་བུ་མ་ཡིན་པར་ལོ་རྒྱུས་ཞིབ་འཇུག་པར་གསོན་ཉམས་ལྡན་པའི་གནས་ཚུལ་ཞིག་མཁོ་སྤྲོད་ཐུབ་ངེས།
འགྲེལ་ཟིན་སྐོར། རྫོགས་ཆེན་ནམ་མཁའ་སུམ་སྤྲུགས། དམ་པའི་ཞི་བྱེད་ཀྱི་ཁྲིད། ནི་གུ་ཆོས་དྲུག་གི་ཁྲིད། བཅོམ་ལྡན་འདས་ཚེ་དང་ཡེ་ཤེས་དཔག་ཏུ་མེད་པའི་སྒྲུབ་ཐབས་ཁྲིད་ཀྱི་ཡི་གེ་སྐུ་གསུམ་ལམ་རིམ་མཆོག་གི་སྒོ་འབྱེད་ཞེས་བྱ་བ། དཔལ་ཕྱག་རྒྱ་ཆེན་པོ་རང་བབས་ཀྱི་མན་ངག་གའུ་མའི་རྩ་སྡོམ་ས་བཅད་ཞིབ་མོར་སྨོས་པ་རྒྱལ་པའི་སྙིང་པོ་ཞེས་བྱ་བ། ཕྱག་ཆེན་གའུ་མའི་ཁྲིད་ཡིག་ས་བོན་ཙམ་གྱུར་བདུད་རྩིའི་ཐིག་ལེ་ཞེས་བྱ་བ། རྩ་བའི་བླ་མ་ཆེ་ཚང་དྲུག་པ་ཀརྨ་རིག་འཛིན་གྱི་ཞལ་གདམས་ཚིག་གསུམ་གྱི་དོན་གསལ་བར་བསྟན་པ་གསེར་གྱི་ཞུན་མ་སོགས་མན་ངག་གི་ཁྲིད་ཡིག་རྣམས་ནི་རྒྱས་བསྡུས་རན་ལ། སྙིང་པོ་བཏོན་པ། བརྒྱུད་པའི་མན་ངག་ལྡན་པ། ཚིག་གི་སྤྲོས་པ་བསྐྱུང་ནས་ཟབ་དོན་རྗེན་པར་ཕྱུངས་པ་བཀའ་རྙིང་སྔ་རབས་ཀྱི་བཤད་སྲོལ་གྲྭ་མ་ཉམས་པ། ཉམས་ལེན་མཁན་པོར་ཡིད་བཞིན་གྱི་ནོར་བུ་དང་མཚུངས་པ་ཤ་སྟག་ཡིན། ཁྱད་པར་ཁྲིད་ཡིག་གུ་རུའི་དགོངས་རྒྱན་ནི། ཀཿཐོག་ཁྲིད་ཆེན་བཅུ་གསུམ་གྱི་ཡ་གྱལ་ཏེ་བཀའ་རྙིང་ཀུན་ལ་གྲགས་ཤིན་ཏུ་ཆེའོ། །
ཆོ་ག་ཆོས་སྤྱོད་སྐོར། རྫོགས་ཆེན་སྔོན་འགྲོའི་ངག་འདོན། རྡོར་སེམས་རྙིང་ཐིག་གི་ངག་འདོན། དུས་འཁོར་སྦྱོར་དྲུག་གི་ངག་འདོན། ནི་གུ་ཆོས་དྲུག་གི་ངག་འདོན། གཞན་བདེ་གསང་འཇིགས་གསུམ་གྱི་སྒྲུབ་ཐབས། དུས་འཁོར། གུར་དྲག ཕུར་བ། བསམ་ལྷུན་སྒྲུབ་ཐབས་སོགས་སྔ་འགྱུར་རྙིང་མ་དང་། ཕྱི་འགྱུར་གསར་མ་གཉིས་ཀ་ལ་མཁོ་བའི་རྒྱུན་གྱི་ཆོས་སྤྱོད་ཆ་ཚང་ལ་འདོན་བདེ་བ། ཁྱད་པར་དུ་རྒྱུན་ཁྱེར་རྣམས་བཀའ་རྙིང་གི་བླ་མ་གོང་མ་རྣམས་ཀྱི་ཐུགས་དམ་བྱེད་མྱོང་ལ་བྱིན་རླབས་ཐོབ་པའི་ལོ་རྒྱུས་ཀྱང་གྲགས་ཆེ་བ། གཞན་གྲོང་ཆོག་མཁན་པོ་རྣམས་ཀྱི་གསོན་པོའི་སྐྱབས་འཇུག་དང་། ཤི་བོའི་ལམ་སྣ་འདྲེན་པ་ལ་མེད་དུ་མི་རུང་བའི་ལག་ཆ་ཡང་མང་དུ་མཆིས། གཞན་བླ་མ། ཡི་དམ། མཁའ་འགྲོ་སོགས་ཀྱི་གསོལ་འདེབས། ཆོས་སྐྱོང་རྣམས་ཀྱི་བསང་གསོལ་མང་ཉུང་དུ་མ་མཆིས་པ་དེ་དག་བོད་ཀྱི་སྤྱི་ཚོགས་དང་ཁ་བྲལ་དཀའ་བ། བནྡེ་དང་བོན་པོ། མི་ནག་སྐྱ་བོ་སུ་ཡིན་ཡང་ཟ་བའི་དུས་ཀྱི་ཚོགས་མཆོད། དུས་བཟང་རྣམས་ཀྱི་བསང་མཆོད། ཕོར་བ་ཁར་ཚད་ཀྱང་། མདུང་རྩེར་དགྲར་ཚད་ཀྱང་ཁ་ནས་འདོན་དགོས་པ་དང་ཁོག་པར་ཤར་དགོས་པའི་ལག་ཆ། སྤྲོས་པ་ཅན་ལ་དགའ་བའི་རིང་པོ། ལེ་ལོ་ཅན་དགྱེས་པའི་ཐུང་ངུ་སོགས་གྲངས་མང་བ་ཞིག་ཡོད་པ་འདི་བོད་མི་རྣམས་ལ་ཤ་འདོད་ཀྱི་ཤ་དང་། ཚིལ་འདོད་ལ་ཚིལ་དུ་འགྱུར་བ་ནི་སྨོས་མ་དགོས་སོ། །
ཁོང་གི་རྣམ་ཐར་སྐོར་ད་ལྟ་ཡོད་པ། དག་སྣང་། ལམ་ཡིག གསང་བའི་རྣམ་ཐར་གཉིས་སོགས་རང་གིས་མཛད་པ་ཆེ་ཆུང་བརྒྱད་ཙམ་དང་། བྲག་དཀར་རིན་པོ་ཆེས་མཛད་པའི་རྣམ་ཐར་རྒྱས་པ་ལྡེབ་སུམ་བརྒྱ་ལྷག་ཡོད་པ་དང་། བསྡུས་པ་གཉིས་བཅས་བཞུགས་སོ། །གཞན་འབའ་ར་བ་དང་ངག་དབང་ཡེ་ཤེས་དང་། རྟ་ནག་པ་པདྨ་འོད་གསལ་སོགས་ཀྱིས་མཛད་པའི་རྣམ་ཐར་ཡོད་པ་གསལ་ཡང་དུས་འགྱུར་གྱི་དབང་གིས་ཀུན་གྱི་ཐུན་མོང་གི་ཡུལ་དུ་མ་གྱུར་པའོ། །ཅེས་བཀའ་འབུམ་ཡོངས་རྫོགས་འཕྲུལ་པར་དུ་བསྐྲུན་པའི་ཚེ། ཀཿཐོག་རིག་འཛིན་ཆེན་པོའི་སྐྱེ་མིང་ཙམ་དུ་གྲགས་ཀྱང་དོན་དུ་དུག་གསུམ་གྱི་ཁོལ་བོར་གྱུར་པ་མུར་སྨྱོན་པདྨ་དབང་ཆེན་གྱིས་རབ་བྱུང་བཅུ་བདུན་པའི་ཤིང་སྤྲེལ་ལོའི་ཟླ་བདུན་པའི་དཀར་ཕྱོགས་དགའ་བ་དང་པོའི་དུས་བྲིས་པ་དགེ།

 
編者序言
上師撰述原文
羅珠喇嘛口授
嗡娑帝
能啟密主勇父意晝日 禁行流映光輝黑行者
游空虛空藏要轉世之 才旺諾布祈賜真慶祥

斯則噶陀仁珍千寶謂天竺之成就自在金剛黑行者與藏地大勝成就者虛空藏之智慧游舞，方才降生即憶宿世之密意已然證悟，仍念效仿教法，恆常恭敬依止遮天蓋地般眾多聖士，持護揚印藏廣博智者三事之事業遍布大地。縱為重要師長賢德奉為頂嚴，然無驕矜，捨世瑜伽士之景行，吾將承擔焉。
惟任擁資財豎立三所依物，令供施之善業種子成熟，利他之事業川流剎那不緩，結緣置於解脫道之禎祥浪濤捲天，於若干三僻靜清涼映輝之聖地中豎立法幢，即生現前雙運果位之大士，其處時緣起圓滿、明白現前之旨與重要理路作為基礎，用意乃植下導師經論加持之威光至極璀璨諸多教法之莊稼，彼等如何集結於化機福田中，言之有二，前述史事、今言編理。
 
第一、白崖確吉旺秋所造之傳記《信心海》中云：
通達經密明處，一切無礙之語自在尊者其經論講著之次第盡數確存，然多數未立文獻，諸緣若干個別意樂勸請而一一賜言，散失亡佚尚未集結一方，如是般，持明尊者於持常執者前身示涅槃，意入眠於光明，旋即為將遺體靈塔迎往各自地方故，阿里拉達克王、上下部洛隅王、多康之弟子、德格郡王、波絨郡王旺秋多傑等長期爭執不休，終由竹千仁波切與巴窩仁波切二人擊打如法宣言之勝鼓，眾口一致下，念及上師與道友之誓言，惟將遺體實安置於芒隅邊壩(西藏自治區日喀則市吉隆鎮熱瑪村，日吾班巴山，海拔4600M)，而各自手中擁有之身近受用、手書等，存為恭敬處故，眾人商議不集結一處。
尤其，於康區、尼泊爾境內之存藏品，以地緣故其處併與其人之福緣超勝而不公諸成大眾之行境。
誠然先後各種教法劫難頻起不乏，然與受業門生併同法脈為成熟教生之發心堅鎧莫能攻克，講著片言如何集結之理乃：
 
第一、身方示寂，於一切教傳之持教者中，滿月光輝般講修三業之行誼超聖卓絕，持明尊之金剛語中稱譽為與具緣法主勝士洛日巴確吉迦措者蒐集所有文集，將其集成六大函並進行編整，目錄分作六項。
第二、蔣楞巴(札村莊蔣巴林寺吉隆鎮山上30公里處)喜饒炯內咒師策勵精勤窮諸講著類別集結一處，劃分十二品項焉。
1.傳記類2.竅訣道歌類3.密意伏藏類
4.上師瑜伽類5.灌頂引導傳承之上師祈請類
6.讚歎類7.引導文實修口訣類
8.成就法灌頂食子儀軌類
9.歷史善說類10.明處類11.信箋類
12.善妙祈願類
《傳記信心海》中云，如是五函外尚未出現其他任一教言集結者，確有由此等稍揚於各方，前述之詞句口傳亦多數由此咒師以廣大心力故能得聞，應知為當隨喜處，僅為當代若干具信福緣者之行境外，他處莫言詞句口傳，希求書籍之人更稀有哉！
 
如是此說催勵行法，於其他諸多地域刻本抄本等書函，如今仍可稍微窺見，其(札嘎仁波切)在世時更莫待言，抄本中不載錄於刻本者，今於《大寶伏藏》中存有二種三寶總攝導引文、脈風圓滿次第導引文、密意伏藏紅度母法類、祈願任運之儀軌集結等。蔣楞巴僧人此本據說為芒隅吉隆比丘(二人同鄉)版本，五函無破損現今仍存於印度。
第三、內囊巴窩仁波切與噶舉知哈活佛仁波切為長善法故，將少許文集於伯東製成木刻板所印刷之儀軌類、圓滿次第脈風明點導引文、祈願等若干雖於當代仍然可見，但木刻板已於時代變遷時遭祝融焚滅，誠然先前有云為長四函，有云為長八函等各種說法，如今眼前能睹五短函外，尚不知有無其他函。
第四、拉達迦瑟仁波切將存放於芒隅之書函，製成八函後存於達倉拉丈室，名為達倉藏書，西元1960年間，大仁波切與管家由於自私故將全有一半私藏故不復得見，賸餘四本1982年於新德里膠印。包含《大圓滿三虛空》、《斷法嘿如嘎嬉笑》、《密傳習氣心之本貌》等許多蔣楞巴僧人書中乏無者，少數原稿與副本於尼泊爾、印度、西方等國家中，可見些許手存部分，尤其拉達克條約流轉至德國波恩(波昂Bonn)大學，暫時難以得手(今已得手)。
第五、於法王在世時侍奉不懈，示寂時信誓極其良善，稱作喇尊究美秋珍或貝瑪秋珍即郡王頗羅鼐索南多傑之妹，為自生大瑜伽女圓滿上師之密意，集結所有教言立為文字，《寧瑪十萬寶密續》以黃金書寫各本首頁，中為咕如仁波切主眷三尊、每冊右為各種坐姿與容態之仁珍才旺諾布、左為廿五王臣之一，為噶也寺眾生恭敬供養處，此經函之後為英國大將榮赫鵬(Younghusband 1863-1942)大將所攜走，文本今存於大英圖書館，然而以前必有超過三十本以上，然今目錄、“達”本、“嗡”本俱不齊全，“迦”本缺少首頁，“夏”本與“阿”本有補足首頁，“啊”本遭大水災、“吽”本不曉有無，其餘質地優良地留存下來，然而《仁珍文集》乃至一頁也非為根門所見，不知散於何處，無有指認處，雖此情多人所述，然仔細察僅為不可靠聽聞，不能尋獲實見文本者。
第六、大取藏師蘇日僧哈之宗嗣，持明尊悅意弟子，稱作傑貢能巴或幽莫巴成利敦炯之大士，為持明尊之法傳弘揚，真實繼承上部不可匹比之教傳世系，其確實書寫“嘎”本百餘函與持明尊之文集為主之法函，存放於上部幽莫區達欽崗之經堂內，然為內心鬼魅外相導師到處販售教法之劣輩出售，現今三寶總集之僅有一二書函，其餘蕩然無存焉。
第七、通達顯密明處之瑪哈班智達司徒確吉炯內豎立上師之身依繪相、語依所有密意伏藏論著、意依銀製佛塔等記載於司徒仁波切之自傳與傳說中，其雖存於八蚌地區，然確實遭後來時代變遷之狂風俱同散往其他世界……
第八、屬於大容敦貝瑪德清林巴之世系，大持明之昆仲，稱作鐵棒喇嘛確炯貢波，為猛咒之教傳，掌有寨堡、狹路、命要三者(見地之寨堡、觀修之狹路、行持之命要)故駕馭無色傲慢之命要，由神蠻八部獻為僕役之持明咒師支出開銷，於紅岩大懷洲中雕製所有木刻文集，雖凡夫福報不足未完成全部，然而諸佛事業不空耗故，爾後由紅岩活佛貝瑪迦參全部完成，雖其所流傳者稍有弘揚，然終緣於共業莫可轉圜，遭文革灼烈劫火無餘焚盡。
第九、洛哇邦主促成順緣完整書寫文集，部分刻製之三寶總攝圓次類等，雖逢現今時局所致而散佚不全，若干舊本仍仰賴彼地福德而保存。
第十、廓爾喀之國師稱名班雜阿雜惹，對持明尊者具不變之信心，為尼泊爾地區惟一攝政，其受尊者在世時賜予之一切妙衣、供品、脛號、眾多書函之若干內近用仍存置於洛本之宗嗣稱作洛達日僧處，此洛本雖亦傳有將所有尊者之文集正確抄本之少許部分進行刻製，然今僅存一二篇公文而已。
第十一、至尊密勒日巴現前雙運果位之聖地護馬白崖窟之法王賢哲成就大士白崖確吉旺秋將文集部分製版，復以大希求集結上區大部分書函，製成第二版，至今仍未損壞，存於努日洛本稱名究美之隱密大瑜伽士處，然除少數具福緣者外，非為大眾之行境。
雖聖護嘎樂仁波切言有此白崖書函《占卜業果明燈》、《風脈明點導引文注釋》等，然於暫時共同大眾無法得見之處焉。大持明之修軌與生圓法類雖於多康上下區稍有弘揚，然莫論信件類、傳書、歷史法源、黑白曆算次第、聲明注釋等導引傳承，言教傳承與書函亦僅稀有，灌頂、教言、引導之次第乃至零散書函傳承以來，現今於上區與尼泊爾與印度得以苟延，蓋惟此處聖護白崖仁波切師傳之恩德云耳。
第十二、康區勝者語讚歎故康楚羅卓泰耶長其心願力，廣開五巨藏之法門時，諸多修軌與導引文類，所有持明尊之伏藏法精髓祈願任運十三本尊類、密意伏藏紅度母之根本儀軌等極為重要類別之傳承於此大地不衰長存，蓋恩德不可思議之境矣。
第十三、共許為給氏取藏師敦珠林巴與朗珠貝瑪龍多、大成就者黑行者之化身──噶陀仁珍千寶之世系仁珍究美饒吉或吉美饒滇等之殊勝受業門生熱貢咒師名為吉美多傑南迦者，純熟九乘次第之義理，圓滿大勝修部八教之念修故於勾召、差遣、誅殺之事業等猛咒獲得自在，其發大精進心獲得多康地區任何仁珍文集之灌頂口傳，於熱貢印製導引文等，將諸修部書為草體，雖云完成留存眾多，然因時代衰頹之本質永恆不變故，今於探尋書籍時已如虹彩般縱有亦不可捉取焉。此於安多地方弘揚仁珍千寶之灌頂口傳引導傳承之大成就自在，其恩德甚鉅。
今時編理：時代變遷之動亂宛若天翻地覆般現起，佛經、注釋、口訣之鋒利、編纂之竅訣等，緣乏承事故逐漸消亡時，於我承許助益教生懿行諸正等士夫之發心，以及國家宗教自由之鐘聲高響，順應地時於各方面修復講修院、佛經製版等，若干年來，得見西藏文化興隆發達，假使不握此良機，一切有為法無常依他故，外在輪圍與內在壽命不可添益失壞之理於諸多顯密經典中載述故，有朝受世間四大瀑流攜往時，任何願望皆難以達成，故當具有精進行此難事之勇敢矣。
昔若干年前，夏札日色仁波切賜予持明祈願任運儀軌之片章：“某朝此綴編圓滿二版發行之責降託於卿矣。”策勵之語恆記於心，長十八年如鷹覓食般盤旋各地，此文集內乃至一頌留心甚極進行彙編，前往本國藏地雪域至臺灣等，及外國由尼泊爾經印度迄及外蒙、美國、法蘭西、英國等大部分圖書館，呼籲諸多上師道友支援修復此文集，網羅之情歷聞於耳，若干關心西藏佛法與文化之士厥如孔雀聆聞夏日龍吟般一致應允，將恰似秋天落葉般到處散落，飽受歲月濕潮而悲悽，幾近腐敗之離散張頁，憑靠諸敗簡殘篇促長對於教法之心力，以及將持明之文集奉於頂嚴之信敬與良善意樂力，盡力集結，送交尊者手中。
若干握有一二經函者似雷鳴般誇言，實行則若接觸幻女般，空待費資不見微成，時若丐食低首但為求文一二，屢請反遭怨而得薄抄，或空手受惡言棒逐。時而計機票、旅舍、人事之費，每頁酬美金五百，然非空手返，欣然外豈有他情？關注輯錄之偉行，列如下：
顯密明處了悟之滄瀛匯一，念及教法榜樣遠離世間八法，窮諸僻靜處山林高舉修持之寶幢，通達光明大圓滿之見修行之大密教法車──怙尊夏札桑傑多傑，以及夏札日色仁波切發心真實力加持策勵而達成事宜，賜予不畏阻撓者之精神，仁珍吉美林巴方才轉世，斷證之功德各方面都與天竺八十四大成就者無有二別，多欽哲益西多傑五世稱號傳音遍響三地，羅列嚴整之生世金山當中超絕優聖成就自在僧噶哇札巴，其轉世與掌領祖庭之殊勝化身語獅子勝依圖登尼瑪，於今濁世大地上不忘掌持、保護、弘揚佛教之發心堅穩而修復經函之行跡，於印藏持教星鬘內宛若明月朗照，其結集持明尊者諸多手書與親注並重新書寫等事蹟恩德無量，恢復總體國內外正法與典籍，以及個別西藏著作學說之心力稀有焉！不顧眾多艱難於國外地區保護興揚西藏古籍景行受諸多勝士讚歎之曲音悠揚，美籍人士蔣揚南嘉或謂傑瑟門欣然給予仁珍尊者之勝樂法器，將雪域文化如命般珍視而於尼泊爾等地肩擔保護古籍之大任，歷二十祀匪懈製印為生度日。
醫海串鬘懸於頸上濟世隨攝之事業自在者──拉達太醫札希剛巴於多年間，從一篇頁作成持明尊者零散之講說著作諸冊欣然隨喜全部呈上，即此文集之主要藍本。
普照無量光佛第十世班智達大師之金剛語頒授為拉達譯師榮譽之阿里拉達區講說浩瀚宗義之賢哲自在札希饒吉將持明尊者之廣傳翻譯成英文，並促勵編輯文集，並善以指出書籍來源，予以高度關注，大印大圓雙運之竅訣水流匯一而存，了知持明尊者純淨自宗理路之信敬與保存、講說、弘揚等事業之耀燃光輝，哇根札鄔涅希地上師賜予各種秘密之文獻預言等，成為此文集之增補。
將宗義群海繫於頸項之薩迦堪布貢噶桑波將文字輸入電腦並校對等不斷提供任何支援指導，短時間內將此文集妥善成辦之行跡不可勝計。
中國藏學出版社迅疾製成書版，實踐令所有士夫得以共同受用之關注與愛國愛教之行，出版之善業，值得隨喜稱歎，如是彼等無量恩德之士並與其他給予乃至一二篇頁，非為罕見與不少書冊等不同種類之集結支援與不少幫助之同門良友等，其依於不懈之精進與無量之心力，此文集得善付梓，為此向諸人致謝。
如何編理：昔於印度錄入電腦，未竟其功，數冊毀損。後於台灣本寺，阿克羅珠倉、噶桑迦措、給敦金巴特敦促入電腦。尤色寺僧慈誠迦措，精進不倦，旋得全入。然字體與校正未臻完善，輟之有時。今因勝怙僧嘎仁波切指導，眾人得以親睹。
編理亦分為各個法類，若干原稿之需解釋處置於各自首末或左右以注解形式插入，必然存在之符號與不相應錯別字，從其他書冊、比較與考察三者而抉擇修正，不確定為舊式符號或講述者用意任者故，文詞部分禁不起考察，推理詞句相反，表示意義諸名相未經修正，隨各自喜好而列置。
 
總體而言，持明尊者之文集，刻本或抄本任者皆有含雜方言、寫誤、改錯等繁浩連串錯字，各本相互間文詞亦不統一，成為難析之處，於此正文部分以來源稍微正確之芒隅吉隆僧人蔣楞巴之版本為主，其包括之任何錯字等則依循達倉拉丈版本而能行。
尤其此勝樂注解乃由阿壩縣色寺院索波倉之智者羅珠南迦認真負責輸入電腦，然而含括許多不確定為原稿錯字或舊式符號任者，且原稿不明、不知注解於何，不知上下文應從何連貫，因此輸入電腦時，若干注解不知應置何處，只能將其與間格相近之詞首尾，如秤放砝碼般無辦法。時間緣故不夠詳究，待爾後有心者之審核及深度理解佛經諸人親閱原稿後作可靠保險的修正，則必於法教續流產生無上之益，往後若有承許擔負教法大任者，必定會完整獻上原稿注解！善陳空言鮮付實行，徒為游藝熱鬧、較量之輩，縱予之亦少有意義。
此書若干應嚴格保密之琉璃瓶與授記預言、少部分密傳封文中，一偈頌以內，所有手中任何擁有者悉完整編輯，未匯集於此之書函，乃至一篇頁假使以饒益教生之發心為主而聯繫瑪隅木拉寺，必會欣然連同感謝費用進行重製等服務。
文集結構部分：匯集西藏王朝史、佛教年史、信件、天文曆算、占卜、聲明注解、大手印、大圓滿、儀軌法行、儀軌整輯、紀錄、伏藏法等。
表述歷史類，〈佛教珍寶於北方產生之藏王拉贊普之朝代簡言明義心鏡〉、〈藏王拉贊普之朝代如何於阿里貢塘產生之理史鑒明晶幻鏡〉、〈西藏王朝金鬘上區阿里芒隅王之史鑒〉、〈瑪密達覺沃父子等若干聖士之傳記順敘真簡明章〉、〈無比天王月光童子之噶舉大印竅訣受法本生善說珍寶源〉等，過去歷史與王朝、正法源流、師傳與學傳之至上參考文獻，特別述及阿里區之歷史則為今存文獻內最良者，乃國內外眾多學者列為重要者。
藏區社會科學院所彙編之〈西藏歷史簡略次第翠玉鍊〉亦大部分按照其文為本。
述及明處類、曆算類，〈持明宗派曆算〉簡明扼要，乃一能了解印藏總體曆算明晰涵義之短文，為將西藏曆算、時輪、金剛四座、空行海、應成等諸續算以口語表達之前所未有善說焉。
 
〈占卜業果明燈〉等易熟亟需，乃傘下大上師至經懺師、咒師全無則不可者。此外，聲明、雙語對照等緣於時代變遷故無法得到全部，然而聽說傳承於尼泊爾地方阿雜日雅有。
述及信件類：七世達賴、郡王頗羅鼐索南多傑、拉達王府、噶寧上師活佛府、德格王等勸請之書籍內，闡明與其時相關引導人士、政治後援、內部動亂、社會現象等，非為修詞家浪漫修飾般(誇飾法)，而為細察歷史，必能得到真實所需。
注解紀錄類：〈大圓滿三虛空〉、〈帕當巴希傑導引文〉、〈尼古六法導引文〉、〈薄伽梵無量壽智光佛之成就法導引文三身道次第啟殊妙門〉、〈吉祥大手印本貌之口訣寶篋總體詳細目錄講述勝者精髓〉、〈大手印寶篋導引文稿甘露精滴〉、〈根本上師切倉六世噶瑪仁珍之教誡三句明義佛法金滴〉等口訣導引文廣略得當、顯露精髓、具足傳承口訣、棄捐鋪陳詞藻而顯露深意，噶舉寧瑪前代之井然講說傳規，完全對實修者等同如意寶珠也。
尤其上師密意莊嚴導引文乃屬於十三噶陀大解，於所有噶舉寧瑪極為著名。
儀軌法行類：大圓滿前行之念誦、金剛薩埵心滴之念誦、時輪六支加行之念誦、尼古六法之念誦，此外，極樂、密集、大威德三者之成就法、時輪、忿怒蓮師、普巴橛、祈願任運成就法等舊譯寧瑪與新譯薩瑪二者必須之常修法行全易誦持，尤其常修易攜中，從噶舉寧瑪祖師宿誓，得受加持之歷史亦甚著名。此外，亦含眾多諸經懺師佑生牽亡不可或缺之工具。又包含多寡不一上師、本尊、空行等祈請文與護法煙供，斯等與西藏社會難能分離，僧苯居士皆享用之定時薈供、吉日煙供，碗量、矛端朝敵之量亦應念誦，以及應憶持之工具，戲論者歡喜之長者、懈怠者歡喜之短者等數目眾多，此藏人欲肉之肉、欲油成油不待言焉。
其自傳類現今存者，淨相、遞文、二種密傳等自造著者大小有八，白崖仁波切所造之廣傳含三百餘頁，又存有二種略傳。
此外，載有巴饒哇、阿旺耶謝、達那巴貝瑪沃瑟等所造之傳記，然而時代變遷導致非為眾之共同對境矣。
 
此乃文集圓滿付梓時，名傳為噶陀仁珍千寶，情乃三毒之僕，木拉瘋士貝瑪旺晴於第十七繞迥木猴年七月上弦第一歡喜日(藏曆初一)書，善哉！
 
